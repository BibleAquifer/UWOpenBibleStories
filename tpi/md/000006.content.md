# Open Bible Stories (unfoldingWord)

## License Information

**Open Bible Stories (unfoldingWord)** is based on and adapted from: _unfoldingWord® Open Bible Stories_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 6. God i Givim Ol Gutpela Samting Long Aisak (id: 674581)

6\. God i Givim Ol Gutpela Samting Long Aisak
=============================================

![OBS Image](https://cdn.door43.org/obs/jpg/360px/obs-en-06-01.jpg)

Taim Abraham i kamap lapun tru, pikinini man Aisak, i kamap man. Olsem na Abraham i salim wanpela wokman i go long graun ol lain bilong em i stap long bringim wanpela meri bilong pikinini man bilong em, Aisak.

![OBS Image](https://cdn.door43.org/obs/jpg/360px/obs-en-06-02.jpg)

Bihain long longpela wokabaut i go long graun bilong ol lain bilong Abraham i stap long en, God i soim rot na bringim wokman i go stret long Rebeka. Em i tumbuna pikinini meri bilong brata bilong Abraham.

![OBS Image](https://cdn.door43.org/obs/jpg/360px/obs-en-06-03.jpg)

Rebeka i tok orait long lusim lain bilong em na i go wantaim wokman long haus bilong Aisak. Aisak i maritim Rebbeka taim em i kam kamap.

![OBS Image](https://cdn.door43.org/obs/jpg/360px/obs-en-06-04.jpg)

Longpela taim i go pinis, Abraham i dai na olgeta tok God i bin promis wantaim em na kontrak bai i gat planti tumbuna lain ol i no inap long kaunim, tasol meri bilong Aisak, Rebeka i no inap karim pikinini.

![OBS Image](https://cdn.door43.org/obs/jpg/360px/obs-en-06-05.jpg)

Aisak i beten long Rebeka na God i larim em i gat bel wantaim tupela pikinini insait long bel bilong em. Tupela pikinini i stap insait long bel bilong Rebeka, tupela i hatwok stret long i stap wantaim, olsem na Rebeka i askim God long wanem i wok long kamap.

![OBS Image](https://cdn.door43.org/obs/jpg/360px/obs-en-06-06.jpg)

God i tokim Rebeka, “Tupela lain manmeri bai kamap long tupela pikinini man i stap insait long bel bilong yu. Ol bai hatwok tru namel long ol yet na bikpela pikinini man bai wok aninit long yangpela pikinini man.”

![OBS Image](https://cdn.door43.org/obs/jpg/360px/obs-en-06-07.jpg)

Taim Rebeka i karim nambawan pikinini man, pikinini i gat retpela skin na planti gras long skin bilong em. Ol i kolim nem bilong em Iso. Namba tu pikinini Rebeka i karim, em i holim lek bilong Iso. Ol i kolim nem bilong em Jekop.

*Baibel Stori i Kam Long: Stat 24:1–25:26*

* **Associated Passages:** GEN 24:1–GEN 25:26

