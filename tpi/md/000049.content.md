# Open Bible Stories (unfoldingWord)

## License Information

**Open Bible Stories (unfoldingWord)** is based on and adapted from: _unfoldingWord® Open Bible Stories_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 49. Nupela Kontrak Bilong God (id: 674624)

49\. Nupela Kontrak Bilong God
==============================

![OBS Image](https://cdn.door43.org/obs/jpg/360px/obs-en-49-01.jpg)

Wanpela ensel em i tokim wanpela meri i no bin slip wantaim man yet, nem bilong dispela meri em Maria. Ensel i tokim em olsem, em bai i karim wanpela pikinini man bilong God na bai i kolim nem bilong em Jisas. Maria i no bin slip yet wantaim wanpela man em i karim wanpela pikinini man. Olsem na Jisas em God na Man.

![OBS Image](https://cdn.door43.org/obs/jpg/360px/obs-en-49-02.jpg)

Jisas i wokim ol kainkain mirakel long soim olsem em yet em i God. Em i wokabaut antap long solwara, em i tok na win, ren na solwara i harim tok bilong em na i stap isi. Em i oraitim ol planti sik manmeri na rausim spirit nogut na kirapim bek daiman. Na tanim 5\-pela bret na tupela liklik pis na 5,ooo manmeri i kaikai na pulap.

![OBS Image](https://cdn.door43.org/obs/jpg/360px/obs-en-49-03.jpg)

Jisas em i nambawan tisa na em i save toktok wantaim namba na strong, bilong wanem em i Pikinini bilong God. Em i skulim yumi long laikim arapela manmeri olsem yumi laikim yumi yet.

![OBS Image](https://cdn.door43.org/obs/jpg/360px/obs-en-49-04.jpg)

Jisas i skulim yumi tu long laikim God moa long ol arapela samting na tu olsem mani na kago.

![OBS Image](https://cdn.door43.org/obs/jpg/360px/obs-en-49-05.jpg)

Jisas i tok, Kingdom bilong God i dia tumas long olgeta samting bilong dispela graun. Nambawan samting long laip bilong yumi, yumi mas i stap insait long Kingdom bilong God. Long i go insait long Kingdom bilong God yumi mas tanim bel na tok nogat long sin.

![OBS Image](https://cdn.door43.org/obs/jpg/360px/obs-en-49-06.jpg)

Jisas i skulim yumi olsem, sampela manmeri bai i kisim Jisas na i stap laip, tasol planti bai i lus. Jisas i tok sampela manmeri bai i harim tok na kamap olsem gutpela graun. Ol i harim tok bilong God na em i kisim bek ol. Arapela manmeri ol i olsem strongpela graun long rot, we sid kaikai em i tok bilong God. Ol manmeri i harim tok tasol, ol i no bilip olsem na ol i no karim gutpela kaikai. Ol i harim tasol ol i sakim tok bilong Jisas na ol i no inap i go insait long Kingdom bilong God.

![OBS Image](https://cdn.door43.org/obs/jpg/360px/obs-en-49-07.jpg)

Jisas i skulim yumi olsem God i save laikim tumas ol sin manmeri. Em i laik lusim sin bilong ol na mekim ol i kamap pikinini bilong em.

![OBS Image](https://cdn.door43.org/obs/jpg/360px/obs-en-49-08.jpg)

Jisas i tokim yumi tu olsem God i no laikim sin. Taim Adam wantaim Iv tupela i mekim sin, dispela hevi em i go long olgeta ol lain tumbuna bilong tupela. Long dispela pasin tasol, yumi olgeta manmeri bilong graun i mekim sin na i stap longwe long God. Olsem na yumi olgeta manmeri i kamap birua bilong God.

![OBS Image](https://cdn.door43.org/obs/jpg/360px/obs-en-49-09.jpg)

Tasol God i laikim tumas olgeta manmeri bilong graun na i givim wanpela pikinini man long yumi olsem na husat i bilip long Jisas, ol bai i no inap kisim bagarap long sin, tasol ol bai i stap oltaim oltaim wantaim God.

![OBS Image](https://cdn.door43.org/obs/jpg/360px/obs-en-49-10.jpg)

Bikos long sin, graun i gat asua na yumi mas dai. God inap long belhat long yumi, tasol em i kapsaitim olgeta belhat bilong em antap long Jisas na i no long yumi. Taim Jisas i dai antap long diwai kros, em i dai long sin bilong yumi.

![OBS Image](https://cdn.door43.org/obs/jpg/360px/obs-en-49-11.jpg)

Jisas i no bin mekim sin, tasol em yet i laik ol bai mekim nogut long em na i dai olsem trupela na stretpela ofa long rausim sin bilong yumi na sin bilong olgeta manmeri bilong dispela graun. Bikos long Jisas i ofaim em yet, God i ken marimari long olgeta sin na olgeta kainkain bikpela sin nogut tru.

![OBS Image](https://cdn.door43.org/obs/jpg/360px/obs-en-49-12.jpg)

Gutpela wok bilong yumi i no inap mekim gut long yumi. I no gat wanpela samting yumi bai i mekim long kisim bel isi bilong God. Jisas tasol i ken wasim na rausim olgeta sin bilong yumi. Olsem na yumi mas bilip olsem Jisas tasol em i pikinini bilong God, em i dai long diwai kros na God yet i kirapim em long i dai na nau em i stap laip.

![OBS Image](https://cdn.door43.org/obs/jpg/360px/obs-en-49-13.jpg)

God bai i kisim bek olgeta manmeri husat i bilip long Jisas na kisim em olsem Bikpela bilong ol. Tasol em bai i no inap marimari long kisim bek ol manmeri husat i no bilip long em. Em i no wari sapos yu gat mani o yu rabis manmeri. God i laikim yumi na i laik bai yumi bilip long Jisas olsem na em bai i stap klostu tru long yumi na helpim yumi long i stap poroman wantaim em.

![OBS Image](https://cdn.door43.org/obs/jpg/360px/obs-en-49-14.jpg)

Jisas em i askim yumi long bilip long em na kisim baptais. Em i tru, yumi bilip Jisas em i Mesaia na Pikinini man bilong God? Yumi tu i bilip olsem yumi sin manmeri na God i ken belhat long yumi na mekim save long yumi? Yumi bilip tu olsem Jisas em i dai long diwai kros long rausim olgeta sin bilong yumi?

![OBS Image](https://cdn.door43.org/obs/jpg/360px/obs-en-49-15.jpg)

Sapos yumi bilip long Jisas na wanem samting em i bin mekim long yumi, yumi tu yumi Kristen! God i kisim bek yumi long kingdom bilong Satan na tudak bilong Satan na putim yumi long Kingdom bilong lait. God i bin rausim olgeta olpela pasin nogut bilong sin, na givim yumi nupela na stretpela rot long yumi long mekim samting.

![OBS Image](https://cdn.door43.org/obs/jpg/360px/obs-en-49-16.jpg)

Sapos yumi stap olsem Kristen, God em i marimari long yumi na i rausim sin bilong yumi, bikos long wanem samting Jisas i mekim. Nau Jisas i kisim bek yumi olsem wanpela pren bilong em na yumi no birua bilong em.

![OBS Image](https://cdn.door43.org/obs/jpg/360px/obs-en-49-17.jpg)

Sapos yumi kamap pren bilong God na wokman bilong Bikpela Jisas, yumi mas harim na bihainim tok bilong Jisas na tu samting em i bin skulim yumi long en. Em i tru olsem yumi Kristen, tasol traim bai kam long yumi long mekim sin. Tasol God em i gutpela na tok olsem, sapos yumi tokaut long olgeta sin bilong yumi em bai marimari long yumi. Em bai givim yumi strong long daunim sin.

![OBS Image](https://cdn.door43.org/obs/jpg/360px/obs-en-49-18.jpg)

God i tokim yumi long prea na stadi long tok bilong em, long prea wantaim ol arapela Kristen manmeri na lotu long God, na tokim ol long gutpela samting God i bin mekim long yumi. Olgeta dispela samting bai i helpim yumi pas tru wantaim Jisas.

*Baibel Stori i Kam Long: Rom 3:21–26,5:1–11; Jon 3:16; Mak 16:16; Kolosi 1:13–14; 2 Korin 5:17–21; 1 Jon 1:5–10*

* **Associated Passages:** JHN 3:16; GEN 3:1–GEN 3:24; LUK 2:1–LUK 2:52; LUK 10:25–LUK 10:37; LUK 15:1–LUK 15:32; ROM 3:21–ROM 3:26; 1JN 1:5–1JN 1:10; ROM 5:1–ROM 5:11; MRK 10:17–MRK 10:31; COL 1:13–COL 1:14; MAT 13:1–MAT 14:36; 2CO 5:17–2CO 5:21

