# Open Bible Stories (unfoldingWord)

## License Information

**Open Bible Stories (unfoldingWord)** is based on and adapted from: _unfoldingWord® Open Bible Stories_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 31. Jisas i Wokabaut Antap Long Wara (id: 674606)

31\. Jisas i Wokabaut Antap Long Wara
=====================================

![OBS Image](https://cdn.door43.org/obs/jpg/360px/obs-en-31-01.jpg)

Bihain Jisas i salim ol manmeri i go na tokim ol disaipel long kalap long bot na pul i go long hapsait bilong raunwara. Jisas em yet i go antap long mauten long prea bihain long em i salim ol manmeri i go. Jisas em yet i stap na prea inap biknait.

![OBS Image](https://cdn.door43.org/obs/jpg/360px/obs-en-31-02.jpg)

Long dispela taim yet, ol disaipel i pul long bot bilong ol, tasol ol i pul i go namel long raunwara inap long biknait. Ol i hatwok tru long pul, long wanem win i sakim wara i kam strong tru long ol.

![OBS Image](https://cdn.door43.org/obs/jpg/360px/obs-en-31-03.jpg)

Bihain Jisas i pinisim prea na i go long ol disaipel. Em i wokabaut antap long wara i go long bot long raunwara.

![OBS Image](https://cdn.door43.org/obs/jpg/360px/obs-en-31-04.jpg)

Ol disaipel i pret nogut tru taim ol i lukim Jisas, long wanem ol i ting ol lukim wanpela tewel man. Jisas i save olsem ol i pret olsem na em i singaut long ol na i tok, “Noken pret. Em mi tasol!”

![OBS Image](https://cdn.door43.org/obs/jpg/360px/obs-en-31-05.jpg)

Na Pita i tokim Jisas, “Masta, sapos em yu, inap yu tokim mi na mi ken kam long yu antap long wara.” Jisas i tokim Pita, “Yu kam!”

![OBS Image](https://cdn.door43.org/obs/jpg/360px/obs-en-31-06.jpg)

Olsem na Pita i kalap i kam aut long bot na stat long wokabaut i go long Jisas antap long wara. Tasol taim em i wokabaut i go liklik em i tanim ai bilong en long Jisas na lukluk i go long strong bilong wara win i sakim i kam.

![OBS Image](https://cdn.door43.org/obs/jpg/360px/obs-en-31-07.jpg)

Long dispela taim Pita i pret na i stat long go insait long wara. Na em i singaut olsem, “Masta, helpim mi.” Jisas i putim han i go kwiktaim tru na holim em. Na em i tokim Pita, “Yu gat liklik bilip tasol, bilong wanem yu tubel?”

![OBS Image](https://cdn.door43.org/obs/jpg/360px/obs-en-31-08.jpg)

Taim Pita wantaim Jisas i kalap long bot kwiktaim win i stop na wara i stap isi. Ol disaipel i lukim dispela na kirap nogut. Na ol i lotu long Jisas na i tok, “Tru tumas, yu Pikinini bilong God.”

*Baibel Stori i Kam Long: Matyu 14:22–33; Mak 6:45–52; Jon 6:16–21*

* **Associated Passages:** JHN 6:16–JHN 6:21; MRK 6:45–MRK 6:52; MAT 14:22–MAT 14:33

