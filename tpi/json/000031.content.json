[
  {
    "content_id": 674606,
    "reference_id": 134121,
    "title": "31. Jisas i Wokabaut Antap Long Wara",
    "media_type": "Text",
    "index_reference": "31. jisas i wokabaut antap long wara",
    "language": "tpi",
    "content": "<h1>31. Jisas i Wokabaut Antap Long Wara</h1><img src=\"https://cdn.door43.org/obs/jpg/360px/obs-en-31-01.jpg\" alt=\"OBS Image\"><p>Bihain Jisas i salim ol manmeri i go na tokim ol disaipel long kalap long bot na pul i go long hapsait bilong raunwara. Jisas em yet i go antap long mauten long prea bihain long em i salim ol manmeri i go. Jisas em yet i stap na prea inap biknait.</p><img src=\"https://cdn.door43.org/obs/jpg/360px/obs-en-31-02.jpg\" alt=\"OBS Image\"><p>Long dispela taim yet, ol disaipel i pul long bot bilong ol, tasol ol i pul i go namel long raunwara inap long biknait. Ol i hatwok tru long pul, long wanem win i sakim wara i kam strong tru long ol.</p><img src=\"https://cdn.door43.org/obs/jpg/360px/obs-en-31-03.jpg\" alt=\"OBS Image\"><p>Bihain Jisas i pinisim prea na i go long ol disaipel. Em i wokabaut antap long wara i go long bot long raunwara.</p><img src=\"https://cdn.door43.org/obs/jpg/360px/obs-en-31-04.jpg\" alt=\"OBS Image\"><p>Ol disaipel i pret nogut tru taim ol i lukim Jisas, long wanem ol i ting ol lukim wanpela tewel man. Jisas i save olsem ol i pret olsem na em i singaut long ol na i tok, “Noken pret. Em mi tasol!”</p><img src=\"https://cdn.door43.org/obs/jpg/360px/obs-en-31-05.jpg\" alt=\"OBS Image\"><p>Na Pita i tokim Jisas, “Masta, sapos em yu, inap yu tokim mi na mi ken kam long yu antap long wara.” Jisas i tokim Pita, “Yu kam!”</p><img src=\"https://cdn.door43.org/obs/jpg/360px/obs-en-31-06.jpg\" alt=\"OBS Image\"><p>Olsem na Pita i kalap i kam aut long bot na stat long wokabaut i go long Jisas antap long wara. Tasol taim em i wokabaut i go liklik em i tanim ai bilong en long Jisas na lukluk i go long strong bilong wara win i sakim i kam.</p><img src=\"https://cdn.door43.org/obs/jpg/360px/obs-en-31-07.jpg\" alt=\"OBS Image\"><p>Long dispela taim Pita i pret na i stat long go insait long wara. Na em i singaut olsem, “Masta, helpim mi.” Jisas i putim han i go kwiktaim tru na holim em. Na em i tokim Pita, “Yu gat liklik bilip tasol, bilong wanem yu tubel?”</p><img src=\"https://cdn.door43.org/obs/jpg/360px/obs-en-31-08.jpg\" alt=\"OBS Image\"><p>Taim Pita wantaim Jisas i kalap long bot kwiktaim win i stop na wara i stap isi. Ol disaipel i lukim dispela na kirap nogut. Na ol i lotu long Jisas na i tok, “Tru tumas, yu Pikinini bilong God.”</p><p><em>Baibel Stori i Kam Long: Matyu 14:22–33; Mak 6:45–52; Jon 6:16–21</em></p>",
    "associations": {
      "passage": [
        {
          "start_ref": "43006016",
          "start_ref_usfm": "JHN 6:16",
          "end_ref": "43006021",
          "end_ref_usfm": "JHN 6:21"
        },
        {
          "start_ref": "41006045",
          "start_ref_usfm": "MRK 6:45",
          "end_ref": "41006052",
          "end_ref_usfm": "MRK 6:52"
        },
        {
          "start_ref": "40014022",
          "start_ref_usfm": "MAT 14:22",
          "end_ref": "40014033",
          "end_ref_usfm": "MAT 14:33"
        }
      ],
      "resource": []
    }
  }
]