[
  {
    "content_id": 674590,
    "reference_id": 134105,
    "title": "15. Promis Graun",
    "media_type": "Text",
    "index_reference": "15. promis graun",
    "language": "tpi",
    "content": "<h1>15. Promis Graun</h1><img src=\"https://cdn.door43.org/obs/jpg/360px/obs-en-15-01.jpg\" alt=\"OBS Image\"><p>Nau ol lain Israel i laik i go insait long Kenan, graun God i bin tokim ol long kisim. Josua i i salim tupela man long lukstil long strongpela banis bilong siti bilong ol Kenan long Jeriko. Insait long dispela siti wanpela pamuk meri nem bilong em Rehap, em i helpim tupela man na bihain em i haitim tupela na salim tupela long nait. Em i mekim dispela long wanem em i bilip long God na tupela man i tokim em olsem, taim ol Israel i kam long bagarapim dispela siti ol bai i no inap bagarapim yu wantaim ol lain bilong yu.</p><img src=\"https://cdn.door43.org/obs/jpg/360px/obs-en-15-02.jpg\" alt=\"OBS Image\"><p>Ol Israel i brukim wara Joden na i laik i go insait long graun God i bin promisim ol pinis long en. God i tokim Josua, “Larim ol pris i go pas!” Taim ol pris i stat long putim lek i go insait long wara Joden, wara i stop na i no ran moa, ol Israel i brukim wara na i go long hapsait long drai graun.</p><img src=\"https://cdn.door43.org/obs/jpg/360px/obs-en-15-03.jpg\" alt=\"OBS Image\"><p>Bihain ol i brukim wara Joden pinis God i tokim Josua long wanem rot ol bai i brukim strongpela banis bilong Jeriko. Ol i bihainim wanem samting God i bin tokim ol long mekim. Ol ami na ol pris ol i wokabaut na raunim Jeriko siti long wanpela taim insait long 6-pela de.</p><img src=\"https://cdn.door43.org/obs/jpg/360px/obs-en-15-04.jpg\" alt=\"OBS Image\"><p>Long de seven ol Israel i wokabaut raunim siti 7-pela taim moa na las long en ol ami i singaut na ol pris i winim biugel.</p><img src=\"https://cdn.door43.org/obs/jpg/360px/obs-en-15-05.jpg\" alt=\"OBS Image\"><p>Banis bilong Jeriko i bruk i kam daun! Ol Israel i bagarapim olgeta samting insait long siti olsem God yet i bin tokim ol. Ol i bagarapim olgeta tasol ol i no bagarapim Rehap wantaim ol lain bilong em, ol i kamap wanlain bilong Israel. Taim ol arapela lain i stap long Kenan i harim olsem ol Israel i bagarapim Jeriko, ol i pret nogut tru ol bai bagarapim ol tu.</p><img src=\"https://cdn.door43.org/obs/jpg/360px/obs-en-15-06.jpg\" alt=\"OBS Image\"><p>God i tokim ol Israel long i noken wokim pasin wanbel wantaim ol lain husat i bin i stap long dispela ples Kenan. Tasol wanpela grup lain bilong Kenan nem bilong ol em Gibion ol i kam giamanim Josua na tokim em olsem; ol i bilong longwe ples long Kenan. Na ol i askim Josua long wokim wanbel pasin wantaim ol. Josua wantaim ol Israel i no bin askim God olsem ol dispela Gibion lain ol i stap long wanem hap tru. Tasol Josua i mekim wanbel pasin wantaim ol.</p><img src=\"https://cdn.door43.org/obs/jpg/360px/obs-en-15-07.jpg\" alt=\"OBS Image\"><p>Ol Israel i belhat long ol lain Gibeon long giamanim ol long wokim wanbel pasin tasol ol i holim olsem tasol long wanem ol i mekim promis pinis long ai bilong God. Bihain long sampela taim i go pinis king bilong Amo na arapela lain long Kenan i harim olsem ol Gibeon i mekim wanbel pasin wantaim ol Israel na olgeta i kam bung na ol i go pait wantaim ol Gibion. Ol Gibion i lukim dispela na ol i salim tok long Josua long helpim ol.</p><img src=\"https://cdn.door43.org/obs/jpg/360px/obs-en-15-08.jpg\" alt=\"OBS Image\"><p>Olsem na Josua i bungim ol ami bilong en na em i salim ol long nait yet i go. Long bikmonin tru ol i go mekim ol ami bilong Amo i kirap nogut na ol i bagarapim ol.</p><img src=\"https://cdn.door43.org/obs/jpg/360px/obs-en-15-09.jpg\" alt=\"OBS Image\"><p>God i helpim ol Israel na winim pait long dispela de. God i salim bikpela ais ston olsem ren na paulim ol Amo na kilim i dai planti bilong ol.</p><img src=\"https://cdn.door43.org/obs/jpg/360px/obs-en-15-10.jpg\" alt=\"OBS Image\"><p>Na tu God i mekim san i stap long wanpela hap longpela taim na ol Israel i pait na winim ol Amo. Long dispela de God i winim pait bilong ol Israel.</p><img src=\"https://cdn.door43.org/obs/jpg/360px/obs-en-15-11.jpg\" alt=\"OBS Image\"><p>Bihain long God i winim ol dispela ami bilong Amo. Ol Kenan wantaim ol arapela lain ol i kam bung long pait wantaim ol Israel. Tasol Josua wantaim ol Israel i bagarapim ol na winim ol. Josua 1–24</p><img src=\"https://cdn.door43.org/obs/jpg/360px/obs-en-15-12.jpg\" alt=\"OBS Image\"><p>Bihain long pait i pinis, dispela graun God i bin promis long givim ol, em i givim i go long wanwan lain bilong Israel. Na God i givim bel isi long ol Israel long olgeta hap graun we mak bilong boda i stap.</p><img src=\"https://cdn.door43.org/obs/jpg/360px/obs-en-15-13.jpg\" alt=\"OBS Image\"><p>Nau dispela taim Josua i lapun pinis, na em i singautim olgeta Israel . Na em i tokim ol long ol i mas i stap aninit long olgeta lo ol i bin kisim antap long maunten Sainai. Na ol Israel i promis long ol bai i stap aninit long God na ol bai i bihainim olgeta lo bilong em.</p><p><em>Baibel Stori i Kam Long: Josua 1–24</em></p>",
    "associations": {
      "passage": [
        {
          "start_ref": "06001001",
          "start_ref_usfm": "JOS 1:1",
          "end_ref": "06024033",
          "end_ref_usfm": "JOS 24:33"
        }
      ],
      "resource": []
    }
  }
]