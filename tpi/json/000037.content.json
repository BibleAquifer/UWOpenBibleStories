[
  {
    "content_id": 674612,
    "reference_id": 134127,
    "title": "37. Jisas i Kirapim Lasarus",
    "media_type": "Text",
    "index_reference": "37. jisas i kirapim lasarus",
    "language": "tpi",
    "content": "<h1>37. Jisas i Kirapim Lasarus</h1><img src=\"https://cdn.door43.org/obs/jpg/360px/obs-en-37-01.jpg\" alt=\"OBS Image\"><p>Wanpela taim Jisas i kisim tok olsem Lasarus i sik nogut tru. Lasarus na tupela susa bilong em, Maria na Mata tupela i stap gutpela pren bilong Jisas. Taim Jisas i harim dispela em i tok, “Dispela sik i no inap pinis long dai. Tasol dispela em bilong givim glori long God. Jisas i laikim ol pren bilong em, tasol em i wet long dispela hap tupela de moa.</p><img src=\"https://cdn.door43.org/obs/jpg/360px/obs-en-37-02.jpg\" alt=\"OBS Image\"><p>Bihain long tupela de i go pinis, Jisas i tokim ol disaipel bilong em olsem, “Yumi i go bek long Judia.” Tasol tisa, Ol disaipel i bekim tok, “Sotpela taim i go pinis na ol manmeri i laik kilim yu!” Jisas i tok, “Pren bilong yumi Lasarus i slip, mi mas i go kirapim em.”</p><img src=\"https://cdn.door43.org/obs/jpg/360px/obs-en-37-03.jpg\" alt=\"OBS Image\"><p>Ol disaipel bilong Jisas i tok, “Masta, sapos Lasarus i slip em inap stap orait. Jisas i tokim ol stret,”Lasarus i dai. Mi amamas olsem mi no bin i stap long hap. Olsem na yupela bai i bilip long mi.&quot;</p><img src=\"https://cdn.door43.org/obs/jpg/360px/obs-en-37-04.jpg\" alt=\"OBS Image\"><p>Taim Jisas i kamap long ples taun bilong Lasarus. Lasarus i bin dai pinis 4-pela de. Mata i go aut na bungim Jisas na i tok. “Masta, sapos yu bin stap long hia, brata bilong mi i no inap dai. Tasol mi bilip God bai givim yu wanem samting yu askim em.”</p><img src=\"https://cdn.door43.org/obs/jpg/360px/obs-en-37-05.jpg\" alt=\"OBS Image\"><p>Jisas i bekim tok. “Mi man bilong kirapim bek dai man na givim laip. Husat manmeri i bilip long mi bai i stap laip. Maski em i dai pinis. Olgeta manmeri husat i bilip long mi bai i no inap dai. Yu bilipim dispela.” Mata i bekim tok, “Yes, Masta! Mi bilip, yu dispela Mesaia, Piknini bilong God.”</p><img src=\"https://cdn.door43.org/obs/jpg/360px/obs-en-37-06.jpg\" alt=\"OBS Image\"><p>Maria i kam na em i pundaun i go daun long lek bilong Jisas na i tok, “Masta, sapos yu bin i stap hia, brata bilong mi i no inap dai.” Jisas i askim ol, “Yupela i putim Lasarus long wanem hap?” Ol i tokim em, “Em i stap insait long matmat, kam na lukim.” Jisas i krai.</p><img src=\"https://cdn.door43.org/obs/jpg/360px/obs-en-37-07.jpg\" alt=\"OBS Image\"><p>Dispela matmat em i hul wantaim ston ol i save tanim tanim long pasim maus bilong em. Taim Jisas i kamap long matmat, em i tokim ol. “Tanim ston i go longwe.” Tasol Mata i tok, “Em i bin dai pinis inap 4-pela de, em bai smel nogut.”</p><img src=\"https://cdn.door43.org/obs/jpg/360px/obs-en-37-08.jpg\" alt=\"OBS Image\"><p>Jisas i bekim tok, “Mi no bin tokim yu olsem, taim yu bilip long mi, bai yu lukim strong bilong God.” Ol i tanim dispela ston i go.</p><img src=\"https://cdn.door43.org/obs/jpg/360px/obs-en-37-09.jpg\" alt=\"OBS Image\"><p>Olsem na Jisas i lukluk i go antap long heven na i tok, “Papa, Tenkyu long harim mi. Mi save, olgeta taim yu save harim tok bilong mi tasol mi toktok long gutpela bilong olgeta manmeri ol i sanap long hia, olsem na ol bai save olsem, yu salim mi i kam.” Em i singaut na tok, “Lasarus yu kam aut!”</p><img src=\"https://cdn.door43.org/obs/jpg/360px/obs-en-37-10.jpg\" alt=\"OBS Image\"><p>Olsem na Lasarus i kam aut. Klos bilong matmat i stap yet wantaim em na Jisas i tokim ol, “Helpim em na rausim ol matmat klos na lusim em!” Planti lain Juda i bilipim Jisas long wanem em i mekim dispela mirakel.</p><img src=\"https://cdn.door43.org/obs/jpg/360px/obs-en-37-11.jpg\" alt=\"OBS Image\"><p>Tasol ol lida man bilong lotu bilong ol Juda i tingting nogut na olgeta i bung na pasim tok olsem wanem bai ol kilim Jisas na Lasarus.</p><p><em>Baibel Stori i Kam Long: Jon 11:1- 46</em></p>",
    "associations": {
      "passage": [
        {
          "start_ref": "43011001",
          "start_ref_usfm": "JHN 11:1",
          "end_ref": "43011046",
          "end_ref_usfm": "JHN 11:46"
        }
      ],
      "resource": []
    }
  }
]