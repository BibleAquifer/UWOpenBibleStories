[
  {
    "content_id": 674595,
    "reference_id": 134110,
    "title": "20. Pinis Long Wok Kalabus na Kam bek",
    "media_type": "Text",
    "index_reference": "20. pinis long wok kalabus na kam bek",
    "language": "tpi",
    "content": "<h1>20. Pinis Long Wok Kalabus na Kam bek</h1><img src=\"https://cdn.door43.org/obs/jpg/360px/obs-en-20-01.jpg\" alt=\"OBS Image\"><p>Kingdom bilong Israel na kingdom bilong Juda tupela i mekim pasin nogut long ai bilong God. Ol i bin brukim dispela kontrak God i bin mekim wantaim ol long maunten Sainai. God i salim ol profet bilong em long givim tok lukaut long ol long ol i mas tanim bel na lotu long em gen, tasol ol i les long bihainim.</p><img src=\"https://cdn.door43.org/obs/jpg/360px/obs-en-20-02.jpg\" alt=\"OBS Image\"><p>Olsem na God i larim ol birua bilong ol long bagarapim ol. God i wokim olsem long givim pe nogut long ol. Kantri Asiria em i gat bikpela strong na ol i lain nogut tru. Ol i kam na bagarapim kantri Israel. Ol Asiria i kilim planti manmeri insait long kantri bilong Israel na kisim olgeta samting i dia tumas, na kukim klostu olgeta hap bilong kantri Israel.</p><img src=\"https://cdn.door43.org/obs/jpg/360px/obs-en-20-03.jpg\" alt=\"OBS Image\"><p>Ol Asiria i bungim olgeta hetman, ol manmeri i gat planti samting na ol manmeri i gat save long wokim planti samting na kisim ol i go long Asiria. Na ol tarangu lain husat ol i no kilim, ol tasol i stap long kantri Israel.</p><img src=\"https://cdn.door43.org/obs/jpg/360px/obs-en-20-04.jpg\" alt=\"OBS Image\"><p>Na bihain ol lain Asiria i brigim ol manmeri long arapela hap i kam long ol bai i stap long dispela graun we kantri bilong Israel bipo i stap long en. Ol dispela lain long narapela hap i wokim taun i bagarap long en na marit long ol lain Israel husat i bin i stap long dispela hap. Ol tumbuna bilong ol Israel ol i bin marit long ol dispela man long arapela hap em ol kolim ol lain Samaria.</p><img src=\"https://cdn.door43.org/obs/jpg/360px/obs-en-20-05.jpg\" alt=\"OBS Image\"><p>Ol manmeri bilong Israel ol i lukim God i givim pe nogut long ol manmeri bilong kantri Israel long ol i no bilipim em na i no bihainim tok bilog em. Tasol ol i wok long lotu long ol giaman god na ol god bilong ol lain Kenan. God i salim ol profet long givim tok lukaut long ol, tasol ol i les long harim ol.</p><img src=\"https://cdn.door43.org/obs/jpg/360px/obs-en-20-06.jpg\" alt=\"OBS Image\"><p>Ol lain Asiria i bin bagarapim kantri bilong Israel, klostu long 100 yia i go pinis, God i salim Nebukanesa, king bilong ol Babilon long kam pait long kantri bilong Juda. Strong bilong kantri Babilon i bikpela. King bilong Juda i tok orait long kamap wokboi nating long Nebukanesa na baim bikpela mani long olgeta yia.</p><img src=\"https://cdn.door43.org/obs/jpg/360px/obs-en-20-07.jpg\" alt=\"OBS Image\"><p>Tasol bihain long sampela yia i go pinis, king bilong ol Juda i tok pait wantaim ol Babilon. Olsem na ol Babilon i kam bek gen na pait long kingdom bilong Juda. Ol i raunim bikpela taun Jerusalem na bagarapim tempel na kisim ol gutpela samting insait long taun na bilong tempel na i go.</p><img src=\"https://cdn.door43.org/obs/jpg/360px/obs-en-20-08.jpg\" alt=\"OBS Image\"><p>Long givim hevi long king bilong ol Juda long tok bilas bilong em, ol soldia bilong Nebukanesa, ol i kilim pikinini man bilong em long ai bilong em na ol i pasim ai bilong em. Na bihain long dispela ol i kisim em i go na kalabusim em long Babilon na em bai i stap na i dai long dispela hap.</p><img src=\"https://cdn.door43.org/obs/jpg/360px/obs-en-20-09.jpg\" alt=\"OBS Image\"><p>Nebukanesa wantaim ol soldia bilong em i kisim klostu olgeta manmeri bilong kingdom bilong Juda i go long Babilon. Na lusim ol rabis lain tasol i stap long planim ol kaikai long graun. Dispela taim ol man meri bilong God ol i bin tok strong long ol na rausim ol long dispela promis graun, dispela taim ol i kolim taim bilong kalabus.</p><img src=\"https://cdn.door43.org/obs/jpg/360px/obs-en-20-10.jpg\" alt=\"OBS Image\"><p>God i bin givim hevi long ol manmeri bilong em long pasin nogut bilong ol na rausim ol i go long narapela kantri. Em i no lus tingting long ol na long promis bilong em. God i wok long lukluk long ol manmeri bilong em na em i toktok long ol long maus bilong ol profet. Em i promis olsem, bihain long 70 yia pinis, ol bai i kam bek gen long promis graun.</p><img src=\"https://cdn.door43.org/obs/jpg/360px/obs-en-20-11.jpg\" alt=\"OBS Image\"><p>Olsem na 70 yia bihain, Sairus king bilong Pesia i winim king bilong Babilon. Ol Israel nau ol i kolim ol Israel na planti bilong ol i stap longpela taim long Babilon. Sampela ol i lapun tru tasol ol i save tingting long graun bilong ol long Juda.</p><img src=\"https://cdn.door43.org/obs/jpg/360px/obs-en-20-12.jpg\" alt=\"OBS Image\"><p>King bilong Pesia em i strongpela man, tasol em man bilong marimari long ol man husat em i bin winim ol long pait. Sotpela taim bihain long Sairus i kamap king bilong ol Pesia em i givim strongpela tok olsem, husat Israel i laik i go bek long Juda em i ken lusim Pesia na i go long Juda. Em i save givim mani long ol long wokim tempel gen! Olsem na bihain long 70 yia bilong kalabus ol liklik lain manmeri bilong Israel i go bek long taun bilong ol Jerusalem, long Juda.</p><img src=\"https://cdn.door43.org/obs/jpg/360px/obs-en-20-13.jpg\" alt=\"OBS Image\"><p>Taim ol manmeri i kamap long Jerusalem ol i wokim gen tempel na banis bilong taun bilong ol. Tasol ol i stap aninit long lukaut bilong ol arapela manmeri. Wanpela taim gen ol i stap long promis graun na ol i lotu long God long tempel.</p><p><em>Baibel Stori i Kam Long: 2 King 17;24–25; 2 Stori 36; Esra 1–10; Nehemaia 1–13</em></p>",
    "associations": {
      "passage": [
        {
          "start_ref": "15001001",
          "start_ref_usfm": "EZR 1:1",
          "end_ref": "15010044",
          "end_ref_usfm": "EZR 10:44"
        },
        {
          "start_ref": "14036001",
          "start_ref_usfm": "2CH 36:1",
          "end_ref": "14036023",
          "end_ref_usfm": "2CH 36:23"
        },
        {
          "start_ref": "12024001",
          "start_ref_usfm": "2KI 24:1",
          "end_ref": "12025030",
          "end_ref_usfm": "2KI 25:30"
        },
        {
          "start_ref": "12017001",
          "start_ref_usfm": "2KI 17:1",
          "end_ref": "12017041",
          "end_ref_usfm": "2KI 17:41"
        },
        {
          "start_ref": "16001001",
          "start_ref_usfm": "NEH 1:1",
          "end_ref": "16013031",
          "end_ref_usfm": "NEH 13:31"
        }
      ],
      "resource": []
    }
  }
]