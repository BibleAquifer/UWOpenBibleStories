[
  {
    "content_id": 674584,
    "reference_id": 134099,
    "title": "9. God i Singautim Moses",
    "media_type": "Text",
    "index_reference": "9. god i singautim moses",
    "language": "tpi",
    "content": "<h1>9. God i Singautim Moses</h1><img src=\"https://cdn.door43.org/obs/jpg/360px/obs-en-09-01.jpg\" alt=\"OBS Image\"><p>Bihain long Josep i dai, olgeta lain manmeri bilong em ol i stap long kantri Isip. Olgeta manmeri na olgeta tumbuna pikinini bilong ol i stap long planti yia long Isip na karim planti pikinini. Dispela lain manmeri na pikinini ol i kolim ol lain bilong Israel.</p><img src=\"https://cdn.door43.org/obs/jpg/360px/obs-en-09-02.jpg\" alt=\"OBS Image\"><p>Bihain long sampela handred yia i go pinis namba bilong ol Israel i kamap planti tru. Ol lain bilong kantri Isip i no moa save long Josep na long planti gutpela samting em i bin mekim long helpim ol. Olsem na ol Isip i pret long ol lain Israel long wanem ol i kamap planti tumas. King Fero bilong Isip i lukautim Isip long dispela taim i mekim ol Israel i kamap wokboi nating bilong ol lain Isip.</p><img src=\"https://cdn.door43.org/obs/jpg/360px/obs-en-09-03.jpg\" alt=\"OBS Image\"><p>Ol Isip i hariapim ol Israel long wokim planti haus na wokim ol bikpela taun. Hatpela wok i mekim ol Israel laip bilong ol i no stap gut, tasol God i blesim ol, na ol i kamapim planti moa pikinini.</p><img src=\"https://cdn.door43.org/obs/jpg/360px/obs-en-09-04.jpg\" alt=\"OBS Image\"><p>King Fero bilong Isip i lukim olsem ol Israel i wok long kamapim planti ol pikinini. Olsem na em i givim strongpela tok long kilim olgeta ol pikinini man bilong ol Israel na tromoi ol pikinini i go insait long bikpela wara Nail.</p><img src=\"https://cdn.door43.org/obs/jpg/360px/obs-en-09-05.jpg\" alt=\"OBS Image\"><p>Wanpela meri Israel i karim wanpela pikinini man. Dispela meri wantaim man bilong em i haitim na lukautim liklik pikinini boi longpela taim.</p><img src=\"https://cdn.door43.org/obs/jpg/360px/obs-en-09-06.jpg\" alt=\"OBS Image\"><p>Tasol papa na mama bilong pikinini boi i no inap long haitim em moa, olsem na ol i putim em insait long wanpela basket inap long basket i ken trip antap long wara, namel long ol pitpit i kamap arere long wara Nail. Long wanem, ol i laik bai pikinini i mas i stap laip, em i noken i dai. Na bikpela susa i was na lukluk i stap long lukim wanem samting bai i kamap long dispela pikinini.</p><img src=\"https://cdn.door43.org/obs/jpg/360px/obs-en-09-07.jpg\" alt=\"OBS Image\"><p>Wanpela pikinini meri bilong King Fero i lukim basket na em lukluk i go insait. Taim em i lukim pikinini, em i kisim pikinini boi na lukautim em olsem pikinini man bilong em yet. Em i askim wanpela meri Israel long lukautim em. Tasol em i no save olsem dispela meri em mama tru bilong pikinini. Taim pikinini i kamap bikpela na em i no inap dring susu moa bilong mama, mama i kisim i go bek long pikinini meri bilong King Fero na em i kolim nem bilong em Moses.</p><img src=\"https://cdn.door43.org/obs/jpg/360px/obs-en-09-08.jpg\" alt=\"OBS Image\"><p>Wanpela de, taim Moses i kamap bikpela man pinis, em i lukim wanpela man Isip i paitim wanpela man Israel husat em i wokboi nating. Moses i traim long helpim wantok bilong em Israel, bai man Isip i noken kilim em i dai.</p><img src=\"https://cdn.door43.org/obs/jpg/360px/obs-en-09-09.jpg\" alt=\"OBS Image\"><p>Taim Moses i ting olsem nogat man i lukim. Em i kilim man Isip na planim em. Tasol i gat man i lukim pasin Moses i mekim.</p><img src=\"https://cdn.door43.org/obs/jpg/360px/obs-en-09-10.jpg\" alt=\"OBS Image\"><p>Taim Fero i harim pasin Moses i mekim, em i traim long kilim em na Moses i ranawe na lusim Isip na i go i stap long ples i nogat man long en. Bai em i hait long ol soldia bilong Fero.</p><img src=\"https://cdn.door43.org/obs/jpg/360px/obs-en-09-11.jpg\" alt=\"OBS Image\"><p>Moses i kamap olsem wasman bilong sipsip long ples i nogat man long en na longwe long ples Isip. Em i maritim meri long dispela ples na i gat tupela pikinini man.</p><img src=\"https://cdn.door43.org/obs/jpg/360px/obs-en-09-12.jpg\" alt=\"OBS Image\"><p>Wanpela de Moses i stap na was long ol sipsip, em i lukim bus i paia. Tasol paia i no kukim dispela bus olgeta. Moses i wokabaut i go klostu long lukim gut paia. Taim em i go klostu long bus i paia, em i harim nek bilong God i tok, “Moses, rausim su bilong yu. Nau yu sanap antap long graun em i holi.”</p><img src=\"https://cdn.door43.org/obs/jpg/360px/obs-en-09-13.jpg\" alt=\"OBS Image\"><p>God i tok, “Mi lukim pen ol pipel bilong mi, ol i go insait long en. Mi bai salim yu i go long Fero na yu bai kisim ol pipel bilong mi i kam aut long ples Isip long pasin nogut ol i mekim long ol, olsem ol manmeri nating husat i no save kisim pe long wok ol i save mekim. Mi bai givim graun Kenan, mi bin promis long givim Abraham, Aisak na Jekop.”</p><img src=\"https://cdn.door43.org/obs/jpg/360px/obs-en-09-14.jpg\" alt=\"OBS Image\"><p>Na Moses i askim, “Na sapos ol manmeri i askim mi long husat i salim mi, na mi bai tok wanem long ol?” God i tok, “BIKPELA EM I NEM BILONG MI. Tokim ol, MI YET i salim mi long yupela.‘Na tokim ol tu, ’Mi God bilong ol tumbuna bilong yupela, Abraham, Aisak na Jekop mi God Yaweh.’ Dispela em i nem bilong mi bai i stap oltaim oltaim.”</p><img src=\"https://cdn.door43.org/obs/jpg/360px/obs-en-09-15.jpg\" alt=\"OBS Image\"><p>Moses i pret na em i no laik i go lukim Fero, long wanem em yet i no inap toktok gut, olsem na God i salim brata bilong em Aron long helpim Moses. Tasol God i tokim Moses na Aron olsem, “Bel bilong Fero bai i strong tumas na bai em i no harim yutupela.</p><p><em>Baibel Stori i Kam Long: Kisim Bek 1–4</em></p>",
    "associations": {
      "passage": [
        {
          "start_ref": "02000000",
          "start_ref_usfm": "EXO 0:0",
          "end_ref": "02000000",
          "end_ref_usfm": "EXO 0:0"
        }
      ],
      "resource": []
    }
  }
]