[
  {
    "content_id": 674623,
    "reference_id": 134138,
    "title": "48. Jisas Em Dispela Promis Mesaia",
    "media_type": "Text",
    "index_reference": "48. jisas em dispela promis mesaia",
    "language": "tpi",
    "content": "<h1>48. Jisas Em Dispela Promis Mesaia</h1><img src=\"https://cdn.door43.org/obs/jpg/360px/obs-en-48-01.jpg\" alt=\"OBS Image\"><p>Taim God i mekim kamap graun, olgeta samting i kamap gutpela tru, nogat sin i stap. Adam na Iv i bin laikim tupela yet na long wankain pasin tupela i laikim God. I nogat sik na dai i bin stap. Na God i laikim graun long i stap olsem.</p><img src=\"https://cdn.door43.org/obs/jpg/360px/obs-en-48-02.jpg\" alt=\"OBS Image\"><p>Satan i toktok long Iv long gaden olsem snek long giamanim em. Na em wantaim Adam i bin sakim tok bilong God na mekim sin. Tupela i bin mekim sin olsem na olgeta manmeri bilong graun i kisim sik na i dai.</p><img src=\"https://cdn.door43.org/obs/jpg/360px/obs-en-48-03.jpg\" alt=\"OBS Image\"><p>Long wanem Adam na Iv i bin mekim sin na samting nogut tru i kamap na ol i kamap birua bilong God. Long dispela as, olgeta manmeri ol i kamap wantaim sin na kamap birua bilong God. Na sin i brukim dispela wok poro bilong God na man. Tasol God i gat tingting long stretim gen dispela wok poro wantaim man.</p><img src=\"https://cdn.door43.org/obs/jpg/360px/obs-en-48-04.jpg\" alt=\"OBS Image\"><p>God i bin promis olsem wanpela tumbuna pikinini bilong Iv bai krungutim het bilong Satan na Satan bai kaikai lek bilong em. Dispela i olsem Satan bai kilim Mesaia tasol God bai kirapim em na bai i stap laip gen. Na Mesaia bai bagarapim Satan olgeta. Planti yia i go pinis na God i tokaut long Jisas olsem Mesaia.</p><img src=\"https://cdn.door43.org/obs/jpg/360px/obs-en-48-05.jpg\" alt=\"OBS Image\"><p>Taim God i bagarapim olgeta hap bilong graun wantaim tait wara, em i redim sip bilong ol manmeri husat i bilip long em. Long wankain rot, olgeta man bai kisim bagarap long sin bilong ol. Tasol God i bin redim Jisas long helpim ol manmeri husat i bilip long em.</p><img src=\"https://cdn.door43.org/obs/jpg/360px/obs-en-48-06.jpg\" alt=\"OBS Image\"><p>Planti 100 yia, ol pris i save mekim ol ofa i go long God long soim ol hevi ol manmeri inap kisim long ol sin bilong ol. Tasol ol dispela ofa i no save tekewe sin bilong ol. Jisas em i nambawan hetpris i winim ol arapela pris. Em i bin ofaim em yet olsem wanpela ofa tasol bilong tekawe sin bilong olgeta manmeri bilong graun. Long wanem em i bin kisim bagarap long ol sin olgeta manmeri i bin mekim.</p><img src=\"https://cdn.door43.org/obs/jpg/360px/obs-en-48-07.jpg\" alt=\"OBS Image\"><p>God i tokim Abraham, “Long yu, olgeta lain manmeri bilong graun bai kisim blesing.” Jisas em i tumbuna pikinini bilong Abraham. Na long em, olgeta lain manmeri bilong graun bai i kisim blesing. Long wanem olgeta manmeri husat i bilip long Jisas, em i tekewe sin bilong ol na ol bai i kamap wanpela tumbuna pikinini bilong Abraham long spirit.</p><img src=\"https://cdn.door43.org/obs/jpg/360px/obs-en-48-08.jpg\" alt=\"OBS Image\"><p>Taim God i tokim Abraham long ofaim pikinini bilong em Aisak olsem ofa, long senis bilong pikinini em Aisak. God i redim wanpela sipsip man long kukim olsem ofa. Yumi olgeta inap dai long sin bilong yumi, long wankain pasin God i redim Jisas Pikinini sipsip bilong God, olsem ofa na em i kisim ples bilong yumi na i dai.</p><img src=\"https://cdn.door43.org/obs/jpg/360px/obs-en-48-09.jpg\" alt=\"OBS Image\"><p>Taim God i salim las hevi i go long ol Isip, em i bin tokim ol wanwan famili bilong ol Israel long kilim nambawan pikinini sipsip na kapsaitim blut antap long ol pos na sait bilong ol dua bilong ol. Na taim God i lukim blut em bai abrusim haus bilong ol na i no kilim ol nambawan pikinini bilong ol. Dispela samting ol i kolim Pasova.</p><img src=\"https://cdn.door43.org/obs/jpg/360px/obs-en-48-10.jpg\" alt=\"OBS Image\"><p>Jisas em i Pasova sipsip bilong yumi. Em i stretpela na i nogat sin, tasol ol i kilim em long taim bilong lotu bilong Pasova. Taim olgeta man i bilip long Jisas, blut bilong em i baim bek sin bilong dispela man na hevi bilong God bai abrusim dispela man.</p><img src=\"https://cdn.door43.org/obs/jpg/360px/obs-en-48-11.jpg\" alt=\"OBS Image\"><p>God i bin mekim wanpela kontrak wantaim ol manmeri bilong Israel, em i bin makim ol bilong em yet. Tasol nau God i redim wanpela Nupela Kontrak i stap, em i bilong olgeta manmeri. Long dispela Nupela Kontrak, wanem man bilong wanem kain lain manmeri bai i kamap lain manmeri bilong God long rot bilong bilip long Jisas.</p><img src=\"https://cdn.door43.org/obs/jpg/360px/obs-en-48-12.jpg\" alt=\"OBS Image\"><p>Moses em i wanpela bikpela profet i bin tokaut long tok bilong God. Tasol Jisas em i Bikpela na nambawan profet. Em i God olsem na olgeta samting em i mekim na toktok, em i pasin bilong God. Olsem na ol i kolim em, Tok Bilong God.</p><img src=\"https://cdn.door43.org/obs/jpg/360px/obs-en-48-13.jpg\" alt=\"OBS Image\"><p>God i bin promis long King Devit olsem, wanpela tumbuna pikinini bilong em bai kamap olsem king na bosim ol manmeri bilong God oltaim. Long wanem Jisas, em i Pikinini bilong God na Mesaia, em dispela trupela tumbuna pikinini bilong Devit. Em bai i stap king oltaim oltaim.</p><img src=\"https://cdn.door43.org/obs/jpg/360px/obs-en-48-14.jpg\" alt=\"OBS Image\"><p>Devit i bin i stap King bilong ol Israel, Tasol Jisas em King bilong heven na graun olgeta. Em bai kam bek na bosim Kingdom bilong em wantaim stretpela pasin na bel isi bai i stap oltaim oltaim.</p><p><em>Baibel Stori i Kam Long: Stat 1–3,6,14, 22; Kisim Bek 12:20; 2 Samuel 7; Hibru 3:1–6,4:14–5:10,7:1–8:13, 9:11–10:18; Kamapim Tokhait 21</em></p>",
    "associations": {
      "passage": [
        {
          "start_ref": "01022001",
          "start_ref_usfm": "GEN 22:1",
          "end_ref": "01022024",
          "end_ref_usfm": "GEN 22:24"
        },
        {
          "start_ref": "01014001",
          "start_ref_usfm": "GEN 14:1",
          "end_ref": "01014024",
          "end_ref_usfm": "GEN 14:24"
        },
        {
          "start_ref": "02020001",
          "start_ref_usfm": "EXO 20:1",
          "end_ref": "02020026",
          "end_ref_usfm": "EXO 20:26"
        },
        {
          "start_ref": "66021001",
          "start_ref_usfm": "REV 21:1",
          "end_ref": "66021027",
          "end_ref_usfm": "REV 21:27"
        },
        {
          "start_ref": "01001001",
          "start_ref_usfm": "GEN 1:1",
          "end_ref": "01003024",
          "end_ref_usfm": "GEN 3:24"
        },
        {
          "start_ref": "10007001",
          "start_ref_usfm": "2SA 7:1",
          "end_ref": "10007029",
          "end_ref_usfm": "2SA 7:29"
        },
        {
          "start_ref": "02012001",
          "start_ref_usfm": "EXO 12:1",
          "end_ref": "02012051",
          "end_ref_usfm": "EXO 12:51"
        },
        {
          "start_ref": "58003001",
          "start_ref_usfm": "HEB 3:1",
          "end_ref": "58003006",
          "end_ref_usfm": "HEB 3:6"
        },
        {
          "start_ref": "58009011",
          "start_ref_usfm": "HEB 9:11",
          "end_ref": "58010018",
          "end_ref_usfm": "HEB 10:18"
        },
        {
          "start_ref": "58004014",
          "start_ref_usfm": "HEB 4:14",
          "end_ref": "58005010",
          "end_ref_usfm": "HEB 5:10"
        },
        {
          "start_ref": "01006001",
          "start_ref_usfm": "GEN 6:1",
          "end_ref": "01006022",
          "end_ref_usfm": "GEN 6:22"
        },
        {
          "start_ref": "58007001",
          "start_ref_usfm": "HEB 7:1",
          "end_ref": "58008013",
          "end_ref_usfm": "HEB 8:13"
        }
      ],
      "resource": []
    }
  }
]