[
  {
    "content_id": 674604,
    "reference_id": 134119,
    "version": "1.0.0",
    "title": "29. Stori Bilong Wokman Nogut",
    "media_type": "Text",
    "index_reference": "29. stori bilong wokman nogut",
    "language": "tpi",
    "content": "<h1>29. Stori Bilong Wokman Nogut</h1><img src=\"https://cdn.door43.org/obs/jpg/360px/obs-en-29-01.jpg\" alt=\"OBS Image\"><p>Wanpela de Pita i askim Jisas olsem, “Bikpela, hamas taim bai mi mas lusim sin bilong brata bilong mi taim em i mekim sin long mi? Ating bai mi lusim sin bilong em 7-pela taim a?” Na Jisas i tok, “I no 7-pela taim, Nogat, 70 taim 7-pela taim!” Em i olsem yumi mas lusim sin bilong arapela olgeta taim. Na Jisas i mekim dispela stori.</p><img src=\"https://cdn.door43.org/obs/jpg/360px/obs-en-29-02.jpg\" alt=\"OBS Image\"><p>Jisas i tok, “Kindom bilong God i wankain olsem wanpela king i laik stretim ol dinau wantaim ol wokman bilong em. Wanpela wokman i kisim bikpela dinau inap long ol pe bilong 200,000 yia.”</p><img src=\"https://cdn.door43.org/obs/jpg/360px/obs-en-29-03.jpg\" alt=\"OBS Image\"><p>“King i tok, ’Dispela wokman i no bin bekim dinau bilong em, olsem na salim dispela man wantaim ol meri pikinini bilong em olsem wokboi nating long bekim dinau bilong em.”</p><img src=\"https://cdn.door43.org/obs/jpg/360px/obs-en-29-04.jpg\" alt=\"OBS Image\"><p>“Dispela wokman i pundaun na brukim skru long pes bilong King na i tok,”O bikman inap yu sori long mi na tok isi long mi, na bai mi ken bekim olgeta mani mi bin kisim long yu. “Na King i sori long wokman na em i rausim olgeta dinau bilong em na larim em i go.”</p><img src=\"https://cdn.door43.org/obs/jpg/360px/obs-en-29-05.jpg\" alt=\"OBS Image\"><p>“Tasol taim wokman i lusim King na i go ausait, em i bungim wanpela wanwok bilong em husat i gat dinau long em inap long pe bilong 4-pela mun. Na em i holim pasim wanwok bilong em na i tok, ’Bekim bek mani yu bin dinau long mi.”</p><img src=\"https://cdn.door43.org/obs/jpg/360px/obs-en-29-06.jpg\" alt=\"OBS Image\"><p>“Na wanwok bilong em i brukim skru long em na tok, ‘Inap yu isi na givim taim long mi na bai mi bekim olgeta mani bilong yu mi bin kisim.’ Tasol nogat, wokman i tromoi wanwok bilong em i go long kalabus inap em i ken bekim olgeta dinau.”</p><img src=\"https://cdn.door43.org/obs/jpg/360px/obs-en-29-07.jpg\" alt=\"OBS Image\"><p>“Ol arapela wanwok i lukim samting i bin kamap na ol i bel hevi tru. Na ol i go long king na stori long olgeta samting i bin kamap.”</p><img src=\"https://cdn.door43.org/obs/jpg/360px/obs-en-29-08.jpg\" alt=\"OBS Image\"><p>“Na King i singautim dispela wokman i kam na em i tok, ‘Yu wokman nogut, yu askim mi long marimari long dinau bilong yu. Yu inap long mekim wankain pasin long wanwok bilong yu.’ King i belhat nogut tru olsem na em i tromoi dispela wokman nogut i go long kalabus, inap em i ken bekim olgeta dinau bilong em.”</p><img src=\"https://cdn.door43.org/obs/jpg/360px/obs-en-29-09.jpg\" alt=\"OBS Image\"><p>Na Jisas i tok, “Wankain pasin bai Papa bilong mi long heven bai mekim long yupela wanwan sapos yupela i no lusim sin bilong ol brata bilong yupela long bel bilong yupela.”</p><p><em>Baibel Stori i Kam Long: Matyu 18:21–35</em></p>",
    "associations": {
      "passage": [
        {
          "start_ref": "40018021",
          "start_ref_usfm": "MAT 18:21",
          "end_ref": "40018035",
          "end_ref_usfm": "MAT 18:35"
        }
      ],
      "resource": []
    }
  }
]