[
  {
    "content_id": 674621,
    "reference_id": 134136,
    "title": "46. Pol i Kamap Kristen",
    "media_type": "Text",
    "index_reference": "46. pol i kamap kristen",
    "language": "tpi",
    "content": "<h1>46. Pol i Kamap Kristen</h1><img src=\"https://cdn.door43.org/obs/jpg/360px/obs-en-46-01.jpg\" alt=\"OBS Image\"><p>Sol em i yanpela man husat i bin lukautim ol saket bilong ol man husat i bin tromoi ston long Stiven. Em i no bilip man olsem na em i bin kilim ol lain husat i bilip long Jisas. Em i save i go long wanwan haus insait long Jerusalem na holim ol manmeri, na kalabusim ol. Hetpris i givim tok orait long Sol long i go long Damaskus na kisim ol Kristen i kam long Jerusalem.</p><img src=\"https://cdn.door43.org/obs/jpg/360px/obs-en-46-02.jpg\" alt=\"OBS Image\"><p>Taim em i go long Damaskus, long rot bikpela lait i sut antap long em na Sol i pundaun long graun, na em i harim wanpela man i tok, “Sol! Sol! Bilong wanem yu wok long bagarapim mi!” Na Sol i bekim tok, “Bikman, yu husat?” Na Jisas i tok, “Mi Jisas yu wok long bagarapim mi!”</p><img src=\"https://cdn.door43.org/obs/jpg/360px/obs-en-46-03.jpg\" alt=\"OBS Image\"><p>Taim Sol i kirap, em i no inap long lukim wanpela samting. Ol lain bilong em i kisim em na ol i go long Damaskas. Sol i no kaikai na dring wara inap long 3-pela de.</p><img src=\"https://cdn.door43.org/obs/jpg/360px/obs-en-46-04.jpg\" alt=\"OBS Image\"><p>Insait long Damaskus wanpela disaipel i stap. Nem bilong em Ananaias. God i tokim em olsem “Go long haus Sol i stap long en, na putim han bilong yu antap long em, na ai bilong em bai i op. Tasol Ananaias i tok,”Bikman, mi harim tok olsem dispela man em i save bagarapim ol bilip manmeri.&quot; Na God i bekim tok bilong em na i tok, “Go!, Mi makim dispela man long em bai autim nem bilong mi long ol manmeri bilong Israel na ol manmeri bilong narapela hap. Em bai kisim planti hevi long nem bilong mi.”</p><img src=\"https://cdn.door43.org/obs/jpg/360px/obs-en-46-05.jpg\" alt=\"OBS Image\"><p>Olsem na Ananaias i go long Sol na putim han bilong em antap long Sol na i tokim em olsem, “Dispela man Jisas, yu bin bungim em long rot, em i salim mi i kam long yu, long ai bilong yu bai op gen na yu bai pulap long Holi Spirit.” Na kwiktaim Sol i lukluk gen na Ananaias i baptaisim em. Na Sol i kaikai na kisim bek strong bilong em.</p><img src=\"https://cdn.door43.org/obs/jpg/360px/obs-en-46-06.jpg\" alt=\"OBS Image\"><p>Kwiktaim tru, Sol em i stat long autim tok long ol Israel long Damaskus, em i tok olsem, “Jisas em i Pikinini bilong God!” Ol Israel i kirap nogut tru olsem dispela man husat i bin traim long bagarapim ol bilip manmeri, em tu nau i bilip long Jisas! Sol em i toktok long ol Israel olsem Jisas em i Mesaia.</p><img src=\"https://cdn.door43.org/obs/jpg/360px/obs-en-46-07.jpg\" alt=\"OBS Image\"><p>Sampela taim bihain, ol Israel i pasim tok long kilim Sol. Ol i salim sampela lain bilong ol long i go was long dua bilong taun long kilim em. Tasol Sol i save pinis long tingting bilong ol, olsem na ol lain bilong em i helpim em na em i ranawe long ol. Wanpela nait ol i putim em insait long basket na salim em i go ausait long banis bilong taun. Ol i pasim rop long basket na skelim isi isi i go daun long graun na bihain em i ranawe i go long Dasmaskus na autim gutnius bilong Jisas.</p><img src=\"https://cdn.door43.org/obs/jpg/360px/obs-en-46-08.jpg\" alt=\"OBS Image\"><p>Sol i go long Jerusalem long bungim ol disaipel, tasol ol disaipel i pret long em. Nau wanpela bilip man, nem bilong em Banabas em i kisim Sol i go long ol aposel, na tokim ol olsem, Sol em i autim gutnius long Damaskus strong tru. Bihain long dispela ol aposel i kisim Sol.</p><img src=\"https://cdn.door43.org/obs/jpg/360px/obs-en-46-09.jpg\" alt=\"OBS Image\"><p>Sampela bilip man i bin ranawe long ol hevi long Jerusalem na i go longwe tru, long wanpela taun nem bilong en Antiok na autim gutnius bilong Jisas long dispela hap. Planti manmeri bilong Antiok em ol i no lain Israel, tasol nambawan taim nau planti bilong ol i kamap bilip manmeri. Banabas na Sol i go long hap na skulim ol dispela nupela bilip manmeri moa yet long Jisas na strongim sios bilong ol tu. Em ol manmeri bilong Antiok tasol ol i bilip long Jisas na ol i givim nem bilong ol olsem “Kristen.”</p><img src=\"https://cdn.door43.org/obs/jpg/360px/obs-en-46-10.jpg\" alt=\"OBS Image\"><p>Wanpela taim ol Kristen long Antiok i lusim kaikai na beten i stap na Holi Spirit i tokim ol olsem, “Makim Banabas na Sol long mekim wok mi bin singautim tupela long mekim.” Olsem na sios bilong Antiok i putim han bilong ol antap long tupela na beten long ol. Bihain long dispela, ol i salim tupela i go long autim gutnius bilong Jisas long planti hap. Banabas na Sol i go autim tok long planti manmeri na ol i bilip long Jisas.</p><p><em>Baibel Stori i Kam Long: Aposol 8:3; 9:1–31; 11:19–26; 13:1–3</em></p>",
    "associations": {
      "passage": [
        {
          "start_ref": "44011019",
          "start_ref_usfm": "ACT 11:19",
          "end_ref": "44011026",
          "end_ref_usfm": "ACT 11:26"
        },
        {
          "start_ref": "44013001",
          "start_ref_usfm": "ACT 13:1",
          "end_ref": "44014028",
          "end_ref_usfm": "ACT 14:28"
        },
        {
          "start_ref": "44008001",
          "start_ref_usfm": "ACT 8:1",
          "end_ref": "44008003",
          "end_ref_usfm": "ACT 8:3"
        },
        {
          "start_ref": "44009001",
          "start_ref_usfm": "ACT 9:1",
          "end_ref": "44009031",
          "end_ref_usfm": "ACT 9:31"
        }
      ],
      "resource": []
    }
  }
]