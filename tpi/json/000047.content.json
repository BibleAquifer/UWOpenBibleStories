[
  {
    "content_id": 674622,
    "reference_id": 134137,
    "title": "47. Pol Na Sailas i Stap Long Filipai",
    "media_type": "Text",
    "index_reference": "47. pol na sailas i stap long filipai",
    "language": "tpi",
    "content": "<h1>47. Pol Na Sailas i Stap Long Filipai</h1><img src=\"https://cdn.door43.org/obs/jpg/360px/obs-en-47-01.jpg\" alt=\"OBS Image\"><p>Taim Pol i wokabaut i go long olgeta hap graun bilong kingdom bilong Rom, em i stat long yusim dispela nem bilong ol Rom em “Pol,” i no Sol, long wanem, tokples Rom, Sol em Pol. Wanpela de, Pol na pren bilong em Sailas i bin i go long taun Filipai long autim gutnius bilong Jisas. Ol i bin i go long wanpela hap ples arere long bikpela wara autsait long taun, long dispela hap ol manmeri i bung long beten. Long dispela hap ol i bungim wanpela meri, nem bilong em Lidia husat em wanpela bisnis meri. Em i save laikim God na lotu long em.</p><img src=\"https://cdn.door43.org/obs/jpg/360px/obs-en-47-02.jpg\" alt=\"OBS Image\"><p>God i opim bel bilong Lidia long bilip long tok bilong Jisas, em yet na ol famili bilong em ol i kisim baptais. Em i askim Pol na Sailas long i stap long haus bilong em, olsem na tupela i stap long haus bilong em wantaim ol famalli bilong em.</p><img src=\"https://cdn.door43.org/obs/jpg/360px/obs-en-47-03.jpg\" alt=\"OBS Image\"><p>Pol na Sailas i save bung wantaim ol manmeri long ples bilong beten. Olgeta de ol i wokabaut i go long hap, wanpela wokmeri nating i gat spirit nogut i save bihainim tupela. Long ol dispela spirit nogut i stap insait long em, meri i save toktok long ol manmeri long ol samting bai i kamap bihain long ol. Olsem na em i mekim planti mani bilong ol bos bilong em taim em i tokim ol manmeri long ol samting bai i kamap long ol bihain taim.</p><img src=\"https://cdn.door43.org/obs/jpg/360px/obs-en-47-04.jpg\" alt=\"OBS Image\"><p>Dispela wokmeri nating i wok long singaut taim ol i wokabaut i go na em i tok olsem, “Dispela tupela man i wokman bilong Bikpela God Antap Tru. Ol i tokim yupela long rot bilong i stap gut!” Em i tok olsem planti taim, olsem na Pol i no amamas.</p><img src=\"https://cdn.door43.org/obs/jpg/360px/obs-en-47-05.jpg\" alt=\"OBS Image\"><p>Long wanpela de dispela wokmeri nating i stat long singaut gen, Pol i tanim na tokim spirit nogut insait long em, “Long nem bilong Jisas, kam autsait na lusim dispela meri.” Kwiktaim long dispela taim stret spirit nogut i lusim em na i go.</p><img src=\"https://cdn.door43.org/obs/jpg/360px/obs-en-47-06.jpg\" alt=\"OBS Image\"><p>Ol man i bosim dispela wokmeri nating i belhat stret! Ol i luksave olsem ol man i no inap baim mani long ol lain i bosim dispela meri inap long em i tokim ol manmeri long wanem samting bai i kamap long ol long bihain taim.</p><img src=\"https://cdn.door43.org/obs/jpg/360px/obs-en-47-07.jpg\" alt=\"OBS Image\"><p>Olsem na ol bosman bilong wokmeri nating i kisim Pol na Sailas i go long gavman bilong Rom, na ol i paitim tupela na tromoi tupela i go insait long haus kalabus.</p><img src=\"https://cdn.door43.org/obs/jpg/360px/obs-en-47-08.jpg\" alt=\"OBS Image\"><p>Ol i putim Pol na Sailas insait long rumkat i gat strongpela banis na pasim lek na han bilong tupela wantaim strongpela lok. Tasol namel long nait, tupela i singsing na lotuim God i stap .</p><img src=\"https://cdn.door43.org/obs/jpg/360px/obs-en-47-09.jpg\" alt=\"OBS Image\"><p>Kwiktaim Bikpela guria i kamap! Olgeta dua bilong haus kalabus i op, na sen bilong olgeta kalabus man i lus.</p><img src=\"https://cdn.door43.org/obs/jpg/360px/obs-en-47-10.jpg\" alt=\"OBS Image\"><p>Man bilong lukautim haus kalabus i kirap. Taim em i lukim olgeta dua bilong haus kalabus i op, em i kirap nogut na pret! Em i ting olgeta kalabus i ranawe pinis. (Em i save olsem Rom gavman bai kilim em, sapos olgeta kalabusman i ranawe pinis). Tasol Pol i lukim em na i singaut, “Stop! Noken bagarapim yu yet. Mipela olgeta i stap.”</p><img src=\"https://cdn.door43.org/obs/jpg/360px/obs-en-47-11.jpg\" alt=\"OBS Image\"><p>Bos bilong haus kalabus i guria nogut tru na i kam long Pol wantaim Sailas na askim, “Bai mi mekim wanem na i stap gut?” Pol i bekim tok olsem, “Bilip long Jisas, em i Bikpela bilong yu na lain bilong yu bai i stap gut.” Na bihain bos bilong haus kalabus i kisim Pol na Sailas i go insait long haus bilong em na i wasim ol sua long bodi bilong ol. Pol i autim gutnius bilong Jisas long olgeta lain i stap insait long haus.</p><img src=\"https://cdn.door43.org/obs/jpg/360px/obs-en-47-12.jpg\" alt=\"OBS Image\"><p>Bos bilong haus kalabus na olgeta lain bilong en i bilip long Jisas na i kisim baptais. Bihain bos bilong haus kalabus i kukim kaikai na olgeta i amamas wantaim.</p><img src=\"https://cdn.door43.org/obs/jpg/360px/obs-en-47-13.jpg\" alt=\"OBS Image\"><p>De bihain ol lida bilong taun i larim Pol na Sailas i lusim haus kalabus na i go. Ol i askim ol long lusim taun Filipai tu. Pol wantaim Sailas i go lukim Lidia na sampela arapela pren pastaim, na bihain ol i lusim taun Filipai. Gutnius bilong Jisas i kamap bikpela na i go long olgeta hap, na sios tu i kamap bikpela.</p><img src=\"https://cdn.door43.org/obs/jpg/360px/obs-en-47-14.jpg\" alt=\"OBS Image\"><p>Pol na ol arapela Kristen lidaman i wokabaut i go long planti taun, na autim na skulim manmeri long gutnius bilong Jisas. Na tu, ol i raitim planti pas long helpim na skulim ol bilip manmeri insait long ol sios. Sampela bilong dispela pas, ol i kamap buk bilong Baibel.</p><p><em>Baibel Stori i Kam Long: Aposel 16:11- 40</em></p>",
    "associations": {
      "passage": [
        {
          "start_ref": "44016011",
          "start_ref_usfm": "ACT 16:11",
          "end_ref": "44016040",
          "end_ref_usfm": "ACT 16:40"
        }
      ],
      "resource": []
    }
  }
]