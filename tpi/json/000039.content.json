[
  {
    "content_id": 674614,
    "reference_id": 134129,
    "version": "1.0.0",
    "title": "39. Ol i Kotim Jisas",
    "media_type": "Text",
    "index_reference": "39. ol i kotim jisas",
    "language": "tpi",
    "content": "<h1>39. Ol i Kotim Jisas</h1><img src=\"https://cdn.door43.org/obs/jpg/360px/obs-en-39-01.jpg\" alt=\"OBS Image\"><p>Nau em i namel long nait. Ol soldia i kisim Jisas i go long haus bilong hetpris olsem bai hetpris i ken askim em. Pita i bihainim ol i go longwe long ol. Taim ol i kisim Jisas i go insait long haus, Pita i stap autsait na hatim skin klostu long paia.</p><img src=\"https://cdn.door43.org/obs/jpg/360px/obs-en-39-02.jpg\" alt=\"OBS Image\"><p>Insait long haus, ol lida bilong lain Juda i sanapim Jisas long kot. Ol i bringim planti giaman lain i kamap witnes long kot. Tasol toktok bilong ol i no wanbel wantaim tok bilong ol yet. Olsem na ol lida bilong lain Juda i no inap painim wanpela asua long em. Jisas tu i no mekim wanpela tok.</p><img src=\"https://cdn.door43.org/obs/jpg/360px/obs-en-39-03.jpg\" alt=\"OBS Image\"><p>Bihain tru, hetpris i lukluk stret long Jisas na i tok,“Tokim mipela, i tru yu dispela Mesaia, Pikinini bilong God i stap oltaim?”</p><img src=\"https://cdn.door43.org/obs/jpg/360px/obs-en-39-04.jpg\" alt=\"OBS Image\"><p>Jisas i tok, “Em mi tasol, na yu bai lukim mi sindaun wantaim God na kam daun lusim heven.” Hetpris i brukim klos bilong em wantaim belhat na singaut long ol arapela lida lain bilong lotu na tok,“Yumi no ken painim narapela witnes. Yu yet i harim em i tok em i Pikinini bilong God. Yupela i skelim em olsem wanem?”</p><img src=\"https://cdn.door43.org/obs/jpg/360px/obs-en-39-05.jpg\" alt=\"OBS Image\"><p>Ol lida bilong lain Juda olgeta i bekim tok bilong hetpris, “Maski, em i ken dai!” Na ol pasim ai bilong Jisas wantaim laplap na spet long em, paitim em na tok bilas long em.</p><img src=\"https://cdn.door43.org/obs/jpg/360px/obs-en-39-06.jpg\" alt=\"OBS Image\"><p>Taim Pita i wet i stap autsait long haus, wanpela wokmeri i lukim em na i tok, “Yu tu yu bin i stap wantaim Jisas.” Na Pita i tok nogat. Bihain narapela wokmeri tu i tok wankain samting, na Pita i tok nogat gen. Bihain tru, ol manmeri i tok, “Mipela i save yu stap wantaim Jisas, long wanem yutupela i bilong Galili.”</p><img src=\"https://cdn.door43.org/obs/jpg/360px/obs-en-39-07.jpg\" alt=\"OBS Image\"><p>Na bihain Pita i tok strong tru antap, “God inap long bagarapim mi sapos mi tok mi save long em.” Kwiktaim, kakaruk i krai na Jisas i tanim na lukim Pita.</p><img src=\"https://cdn.door43.org/obs/jpg/360px/obs-en-39-08.jpg\" alt=\"OBS Image\"><p>Pita i kirap i go na krai nogut tru. Long dispela taim yet, Judas, man i givim Jisas long ol birua i lukim ol lida bilong lain Juda i tokaut olsem Jisas i mas dai. Judas i pulap long bel sori na i go kilim em yet na i dai.</p><img src=\"https://cdn.door43.org/obs/jpg/360px/obs-en-39-09.jpg\" alt=\"OBS Image\"><p>Bikmonin long narapela de, ol lida bilong lain Juda i bringim Jisas i go long Pailet, em i Gavana bilong Rom. Ol i laikim Pailet bai tokaut long Jisas i mas i dai olsem em i gat asua. Na Pailet i askim Jisas, “Yu king bilong ol lain Juda?”</p><img src=\"https://cdn.door43.org/obs/jpg/360px/obs-en-39-10.jpg\" alt=\"OBS Image\"><p>Na Jisas i bekim tok olsem, “Em yu tok pinis, tasol kingdom bilong mi i no bilong dispela graun. Sapos em i olsem, ol wokman bilong mi bai pait long helpim mi. Mi kam long dispela graun long mekim tok tru long God. Olgeta man husat i save laikim tok tru i save harim mi.” Na Pailet i tok, “Wanem em i tok tru?”</p><img src=\"https://cdn.door43.org/obs/jpg/360px/obs-en-39-11.jpg\" alt=\"OBS Image\"><p>Bihain long Pailet i toktok wantaim Jisas, em i go autsait long ol bikpela lain manmeri na i tokim ol, “Mi no painim wanpela asua long dispela man.” Tasol ol lida bilong lain Juda na bikpela lain manmeri i singaut bikmaus na tok, “Hangamapim em!” Pailet i bekim tok, “Em i no gat asua long i dai.” Tasol ol i singaut bikmaus moa yet. Na Pailet i mekim dispela tok 3-pela taim, “Em i nogat asua long i dai!”</p><img src=\"https://cdn.door43.org/obs/jpg/360px/obs-en-39-12.jpg\" alt=\"OBS Image\"><p>Pailet i pret, olsem nogut ol bikpela lain manmeri i kirapim pait na em i tokim ol soldia long hangamapim Jisas. Ol soldia bilong Rom i wipim Jisas na putim wanpela retpela laplap long Jisas na putim hat kraun i gat nil. Ol i tok bilas long em na tok, “Lukim, dispela em i King bilong ol Juda!”</p><p><em>Baibel Stori i Kam Long: Matyu 26:57–27:26; Mak 14:53,15:15; Luk 22:54,23:25; Jon 18:12–19:16</em></p>",
    "associations": {
      "passage": [
        {
          "start_ref": "40026057",
          "start_ref_usfm": "MAT 26:57",
          "end_ref": "40027026",
          "end_ref_usfm": "MAT 27:26"
        },
        {
          "start_ref": "41014053",
          "start_ref_usfm": "MRK 14:53",
          "end_ref": "41015015",
          "end_ref_usfm": "MRK 15:15"
        },
        {
          "start_ref": "42022054",
          "start_ref_usfm": "LUK 22:54",
          "end_ref": "42023025",
          "end_ref_usfm": "LUK 23:25"
        },
        {
          "start_ref": "43018012",
          "start_ref_usfm": "JHN 18:12",
          "end_ref": "43019016",
          "end_ref_usfm": "JHN 19:16"
        }
      ],
      "resource": []
    }
  }
]