[
  {
    "content_id": 674618,
    "reference_id": 134133,
    "version": "1.0.0",
    "title": "43. Stat Bilong Sios",
    "media_type": "Text",
    "index_reference": "43. stat bilong sios",
    "language": "tpi",
    "content": "<h1>43. Stat Bilong Sios</h1><img src=\"https://cdn.door43.org/obs/jpg/360px/obs-en-43-01.jpg\" alt=\"OBS Image\"><p>Bihain long Jisas i go bek gen long heven, ol disaipel i stap long Jerusalem long wanem Jisas i bin tok strong long ol i mas mekim olsem. Ol bilip manmeri olgeta taim ol i save bung na beten.</p><img src=\"https://cdn.door43.org/obs/jpg/360px/obs-en-43-02.jpg\" alt=\"OBS Image\"><p>Olgeta yia, 50 de bihain long Pasova, Ol Juda i save amamas na tingim bikpela de ol i kolim Pentikos. Pentikos em i taim bilong ol Juda i amamas na kaumautim ol kaikai bilong ol. Ol Juda i save kam long olgeta hap bilong graun long bung wantaim na amamas long Jerusalem long dispela de Pentikos. Long dispela yia, taim bilong Pentikos i kam olsem wanwik bihain long Jisas i go bek pinis long heven.</p><img src=\"https://cdn.door43.org/obs/jpg/360px/obs-en-43-03.jpg\" alt=\"OBS Image\"><p>Taim ol bilip manmeri olgeta i bung na stap wantaim, na wantu tasol haus we ol i stap long en i gat bikpela nois i olsem strongpela win i kamap. Na samting olsem paia i kamap antap long het bilong olgeta bilip manmeri. Olgeta yet i pulap long Holi Spirit na ol i toktok long kain kain tokples.</p><img src=\"https://cdn.door43.org/obs/jpg/360px/obs-en-43-04.jpg\" alt=\"OBS Image\"><p>Taim ol manmeri long Jerusalem i harim nois, planti moa arapela manmeri tu i kam long lukim wanem samting i kamap. Taim olgeta manmeri i harim ol bilip manmeri i tokaut long ol gutpela ol wok bilong God, olgeta yet i kirap nogut long harim dispela ol samting i kamap long wanwan tokples bilong ol yet.</p><img src=\"https://cdn.door43.org/obs/jpg/360px/obs-en-43-05.jpg\" alt=\"OBS Image\"><p>Sampela manmeri i sutim tok long ol disaipel olsem ol i dring na spak. Tasol Pita i sanap na i tokim ol, “Yupela harim mi! Dipela ol manmeri i no spak! Dispela samting i kamap long nau i makim wanpela tok i kam long profet Joel long God i tok, ’Long taim bilong las de mi bai kapsatim Spirit bilong mi.”</p><img src=\"https://cdn.door43.org/obs/jpg/360px/obs-en-43-06.jpg\" alt=\"OBS Image\"><p>“Ol man bilong Israel, Jisas em man i bin mekim bikpela wok long pawa bilong God, olsem yupela i lukim na save pinis. Tasol yupela yet i nilim em antap long diwai kros!”</p><img src=\"https://cdn.door43.org/obs/jpg/360px/obs-en-43-07.jpg\" alt=\"OBS Image\"><p>“Taim Jisas i dai, tasol God i kirapim em bek gen long dai. Dispela em tok tru long God i bin givim tok long wanpela profet na em i tokaut na i tok, ‘Long wanem, bai yu no larim mi i go i stap long ples bilong ol man i dai pinis na sting long matmat.’ Na mipela i kamap witnes long God i kirapim bek Jisas long i stap laip gen.”</p><img src=\"https://cdn.door43.org/obs/jpg/360px/obs-en-43-08.jpg\" alt=\"OBS Image\"><p>“Jisas i kirap bek pinis na i stap long han sut bilong Papa God. Na Jisas i salim Holi Spirit pinis olsem em i bin promis long mekim. Dispela Holi Spirit tasol i wokim ol samting na yupela i lukim na harim.”</p><img src=\"https://cdn.door43.org/obs/jpg/360px/obs-en-43-09.jpg\" alt=\"OBS Image\"><p>“Yupela i hangamapim dispela man Jisas long diwai kros. Tasol yupela i mas save gut, nau em tru olsem God i mekim Jisas i kamap Bikpela na Mesaia!”</p><img src=\"https://cdn.door43.org/obs/jpg/360px/obs-en-43-10.jpg\" alt=\"OBS Image\"><p>Olgeta manmeri i harim tok bilong Pita na olgeta i wanbel long olgeta samting em i toktok long ol. Olsem na ol i askim Pita na ol disaipel, “Ol brata, bai mipela i mekim wanem?”</p><img src=\"https://cdn.door43.org/obs/jpg/360px/obs-en-43-11.jpg\" alt=\"OBS Image\"><p>Pita i bekim tok bilong ol olsem, “Yupela olgeta manmeri i mas tanim bel na kisim baptais long nem bilong Jisas Krais na God bai lusim sin bilong yupela. Olsem na em tu bai i givim presen bilong Holi Spirit long yupela.”</p><img src=\"https://cdn.door43.org/obs/jpg/360px/obs-en-43-12.jpg\" alt=\"OBS Image\"><p>Samting olsem 3,000 manmeri i bilip long tok Pita i autim na ol i kamap disaipel bilong Jisas. Olgeta i kisim baptais na kamap olsem memba bilong sios long Jerusalem.</p><img src=\"https://cdn.door43.org/obs/jpg/360px/obs-en-43-13.jpg\" alt=\"OBS Image\"><p>Ol disaipel i wok long harim skul i kam long ol aposel olgeta de, na olgeta taim ol i bung na kaikai na beten wantaim. Ol i amamas wantaim long litimapim nem bilong God. Na wanem samting ol i gat ol i skelim namel long ol yet. Olgeta manmeri i gat gutpela tingting namel long ol yet. Olgeta de planti moa pipel i kamap bilip manmeri.</p><p><em>Baibel Stori i Kam Long: Aposel 2</em></p>",
    "associations": {
      "passage": [
        {
          "start_ref": "44002001",
          "start_ref_usfm": "ACT 2:1",
          "end_ref": "44002047",
          "end_ref_usfm": "ACT 2:47"
        },
        {
          "start_ref": "44001012",
          "start_ref_usfm": "ACT 1:12",
          "end_ref": "44001014",
          "end_ref_usfm": "ACT 1:14"
        }
      ],
      "resource": []
    }
  }
]