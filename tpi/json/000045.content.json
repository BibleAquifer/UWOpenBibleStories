[
  {
    "content_id": 674620,
    "reference_id": 134135,
    "version": "1.0.0",
    "title": "45. Wanpela Gavana Bilong Itiopia Wantaim Pilip",
    "media_type": "Text",
    "index_reference": "45. wanpela gavana bilong itiopia wantaim pilip",
    "language": "tpi",
    "content": "<h1>45. Wanpela Gavana Bilong Itiopia Wantaim Pilip</h1><img src=\"https://cdn.door43.org/obs/jpg/360px/obs-en-45-01.jpg\" alt=\"OBS Image\"><p>Wanpela lida bilong sios nem bilong em Stiven. Em i gat gutpela nem na pulap long Holi Spirit na gutpela tingting. Stiven i wokim kainkain mirakel na autim strong tok bilong God we ol manmeri i mas kam na bilip long Jisas.</p><img src=\"https://cdn.door43.org/obs/jpg/360px/obs-en-45-02.jpg\" alt=\"OBS Image\"><p>Long wanpela de, Stiven i wok long skulim ol long gutnius bilong Jisas. Sampela bilong ol Israel husat i no bilip long Jisas i stat long tok pait wantaim Stiven. Ol i belhat nogut tru na i mekim tok giaman long Stiven long ol lidaman bilong ol Israel. Na ol i tok olsem, “Mipela i harim em i mekim sampela tok nogut long Moses na God!” Olsem na ol lidaman bilong ol Israel i holimpasim Stiven na kisim em i go long hetpris na ol arapela lida bilong Israel, long hap sampela man moa i mekim tok giaman long Stiven.</p><img src=\"https://cdn.door43.org/obs/jpg/360px/obs-en-45-03.jpg\" alt=\"OBS Image\"><p>Hetpris i askim Stiven, “Ol dispela samting i tru a?” Na Stiven i bekim tok olsem, “God i bin mekim planti gutpela samting long taim bilong Abraham i kam inap long taim bilong Jisas, tasol ol manmeri bilong God i no save bihainim tok bilong em.” Na em i tok. “Yupela manmeri bilong sakim tok na strongim bel na birua long Holi Spirit olsem ol tumbuna bilong yupela i no save bihainim God, na kilim ol propet bilong em. Tasol yupela i mekim pasin i no stret i winim pasin ol i bin mekim na yupela i bin kilim Mesaia!”</p><img src=\"https://cdn.door43.org/obs/jpg/360px/obs-en-45-04.jpg\" alt=\"OBS Image\"><p>Taim ol lidaman bilong Israel i harim dispela tok, ol i belhat nogut tru na pasim han long yau bilong ol na bikmaus strong na ol i pulim Stiven i go autsait long taun na tromoi ston long kilim em.</p><img src=\"https://cdn.door43.org/obs/jpg/360px/obs-en-45-05.jpg\" alt=\"OBS Image\"><p>Taim Stiven i laik lusim laip, em i singaut na tok, “Jisas, kisim spirit bilong mi.’’ Na em i pundaun i go daun long skru bilong em na i singaut gen olsem,”Masta, noken bekim dispela pasin nogut ol i mekim long mi.&quot; Na em i dai.</p><img src=\"https://cdn.door43.org/obs/jpg/360px/obs-en-45-06.jpg\" alt=\"OBS Image\"><p>Wanpela yangpela man nem bilong em Sol, em i wanbel wantaim ol manmeri husat ol i bin kilim Stiven na lukautim klos bilong ol lain taim ol i tromoi ston long em. Dispela de, ol planti manmeri long Jerusalem ol i stat long bagarapim ol lain husat i bihainim Jisas, olsem na ol bilip manmeri i ranawe i go nabaut long olgeta hap ples. Tasol insait long dispela taim, ol i wok long autim gutnius bilong Jisas long ol ples ol i stap long en.</p><img src=\"https://cdn.door43.org/obs/jpg/360px/obs-en-45-07.jpg\" alt=\"OBS Image\"><p>Wanpela disaipel bilong Jisas nem bilong en Filip em wanpela bilong ol dispela bilip man husat i ranawe long Jerusalem long taim bilong dispela hevi. Em i go long Samaria na autim gutnius bilong Jisas na planti manmeri ol i tanim bel. Na long wanpela de, ensel bilong God i tokim Filip long go long wanpela rot i stap long ples nating. Taim em i wokabaut arere long rot, Filip i lukim wanpela bikman bilong Itiopia i sindaun long karis na i go. Holi Spirit i tokim Pilip long go na toktok long dispela man.</p><img src=\"https://cdn.door43.org/obs/jpg/360px/obs-en-45-08.jpg\" alt=\"OBS Image\"><p>Orait taim Filip i go klostu long dispela karis, em i harim dispela man Itiopia i rit long wanem samting profet Aisaia i bin raitim. Dispela man i ritim olsem, “Ol i pulim em olsem wanpela pikinini sipsip long kilim em, tasol dispela sipsip i stap isi, em i no mekim wanpela tok. Ol i mekim pasin nogut na pasin i no stret long em. Na ol i kilim em i dai.”</p><img src=\"https://cdn.door43.org/obs/jpg/360px/obs-en-45-09.jpg\" alt=\"OBS Image\"><p>Filip i askim dispela man Itiopia olsem, “Yu save long wanem samting yu ritim?” Na man Itiopia i bekim na tok, “Nogat. Mi no save long as bilong dispela tok inap wanpela man i ritim na tokim mi. Inap yu kam antap na sindaun klostu long mi? Taim Aisaia i raitim dispela tok, em i raitim long em yet o long narapela man?”</p><img src=\"https://cdn.door43.org/obs/jpg/360px/obs-en-45-10.jpg\" alt=\"OBS Image\"><p>Na Filip i bekim tok bilong dispela man Itiopia olsem; Aisaia i bin raitim stori bilong Jisas. Olsem na Filip i tokim em narapela tok bilong God long gutnius bilong Jisas.</p><img src=\"https://cdn.door43.org/obs/jpg/360px/obs-en-45-11.jpg\" alt=\"OBS Image\"><p>Taim Filip na man Itiopia tupela i ran i go kamap long wanpela wara. Na man Itiopia i tok olsem, “Lukim! Hia i gat sampela wara i stap! Inap yu baptaisim mi?” Na em i tokim draiva bilong karis long stop.</p><img src=\"https://cdn.door43.org/obs/jpg/360px/obs-en-45-12.jpg\" alt=\"OBS Image\"><p>Olsem na ol i go daun long wara, na Filip i baptaisim man Itiopia. Bihain ol i kamaut long wara, na wantu tasol Holi Spirit i kisim Filip i go long narapela ples long autim gutnius bilong Jisas long ol manmeri.</p><img src=\"https://cdn.door43.org/obs/jpg/360px/obs-en-45-13.jpg\" alt=\"OBS Image\"><p>Na dispela man Itiopia i amamas na bihainim rot i go long haus bilong em, na em i amamas olsem em i save long Jisas.</p><p><em>Baibel Stori i Kam Long: Aposel 6:8–8:5; 8:26–40</em></p>",
    "associations": {
      "passage": [
        {
          "start_ref": "44006001",
          "start_ref_usfm": "ACT 6:1",
          "end_ref": "44008040",
          "end_ref_usfm": "ACT 8:40"
        }
      ],
      "resource": []
    }
  }
]