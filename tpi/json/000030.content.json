[
  {
    "content_id": 674605,
    "reference_id": 134120,
    "title": "30. Jisus I Givim Kaikai Long 5000 Manmeri",
    "media_type": "Text",
    "index_reference": "30. jisus i givim kaikai long 5000 manmeri",
    "language": "tpi",
    "content": "<h1>30. Jisus I Givim Kaikai Long 5000 Manmeri</h1><img src=\"https://cdn.door43.org/obs/jpg/360px/obs-en-30-01.jpg\" alt=\"OBS Image\"><p>Jisas i salim ol aposel bilong em i go autim tok na skulim ol manmeri long olgeta ples. Taim ol i kam bek long ples Jisas i stap long en, ol i tokim em long wanem samting ol i bin mekim. Na Jisas i tokim ol long i go wantaim em long hapsait bilong raunwara long ples i nogat nois, na malolo liklik taim. Olsem na ol i kalap long bot na i go long hapsait bilong raunwara.</p><img src=\"https://cdn.door43.org/obs/jpg/360px/obs-en-30-02.jpg\" alt=\"OBS Image\"><p>Tasol planti manmeri i lukim Jisas wantaim ol disaipel bilong em i stap long bot. Ol dispela manmeri i ran arere long raunwara na i go long hapsait paslain long ol. Na taim Jisas na ol disaipel i go kamap, planti lain manmeri i stap pinis na wetim ol.</p><img src=\"https://cdn.door43.org/obs/jpg/360px/obs-en-30-03.jpg\" alt=\"OBS Image\"><p>Namba bilong ol dispela man em 5,000. Ol i no kaunim meri na pikinini. Jisas i sori tumas long ol manmeri. Em i lukim ol dispela manmeri i olsem sipsip i nogat wasman. Olsem na em skulim ol na oraitim ol sik manmeri i stap wantaim ol.</p><img src=\"https://cdn.door43.org/obs/jpg/360px/obs-en-30-04.jpg\" alt=\"OBS Image\"><p>Long apinun ol disaipel i tokim Jisas, “Em i apinun pinis na i nogat ol ples i stap klostu. Salim ol manmeri i go bai ol i ken painim sampela kaikai long kaikai.”</p><img src=\"https://cdn.door43.org/obs/jpg/360px/obs-en-30-05.jpg\" alt=\"OBS Image\"><p>Tasol Jisas i tokim ol disaipel, “Yupela givim kaikai long ol long kaikai.” Na ol i bekim tok olsem, “Bai mipela i mekim olsem wanem? Mipela i gat 5-pela bret na 2-pela liklik pis tasol.”</p><img src=\"https://cdn.door43.org/obs/jpg/360px/obs-en-30-06.jpg\" alt=\"OBS Image\"><p>Na Jisas i tokim ol disaipel bilong em long tokim ol manmeri long sindaun long gras inap olsem 50 man long wanwan grup.</p><img src=\"https://cdn.door43.org/obs/jpg/360px/obs-en-30-07.jpg\" alt=\"OBS Image\"><p>Na Jisas i kisim 5-pela bret na 2-pela pis, na em i lukluk i go antap long heven na tok tenkyu long God.</p><img src=\"https://cdn.door43.org/obs/jpg/360px/obs-en-30-08.jpg\" alt=\"OBS Image\"><p>Na em i brukim bret na pis i go liklik. Na em i givim long ol disaipel bilong em long givim ol manmeri. Ol disaipel i givim ol tasol em i no pinis! Olgeta manmeri i kaikai na pulap.</p><img src=\"https://cdn.door43.org/obs/jpg/360px/obs-en-30-09.jpg\" alt=\"OBS Image\"><p>Ol i kaikai pinis na bihain ol disaipel i bungim ol hap kaikai na pulimapim long 12-pela basket. Olgeta dispela kaikai i kamap long 5-pela bret na 2-pela pis.</p><p><em>Baibel Stori i Kam Long: Matyu 14:13–21; Mak.6:31–44; Luk 9:10–17; Jon 6:5–15</em></p>",
    "associations": {
      "passage": [
        {
          "start_ref": "40014013",
          "start_ref_usfm": "MAT 14:13",
          "end_ref": "40014021",
          "end_ref_usfm": "MAT 14:21"
        },
        {
          "start_ref": "42009010",
          "start_ref_usfm": "LUK 9:10",
          "end_ref": "42009017",
          "end_ref_usfm": "LUK 9:17"
        },
        {
          "start_ref": "41006031",
          "start_ref_usfm": "MRK 6:31",
          "end_ref": "41006044",
          "end_ref_usfm": "MRK 6:44"
        },
        {
          "start_ref": "43006005",
          "start_ref_usfm": "JHN 6:5",
          "end_ref": "43006015",
          "end_ref_usfm": "JHN 6:15"
        }
      ],
      "resource": []
    }
  }
]