[
  {
    "content_id": 674732,
    "reference_id": 134097,
    "version": "1.0.0",
    "title": "7. परमेश्‍वरले याकूबलाई आशिष् दिनुभयो",
    "media_type": "Text",
    "index_reference": "7. परमेश्‍वरले याकूबलाई आशिष् दिनुभयो",
    "language": "nep",
    "content": "<h1>7. परमेश्‍वरले याकूबलाई आशिष् दिनुभयो</h1><img src=\"https://cdn.door43.org/obs/jpg/360px/obs-en-07-01.jpg\" alt=\"OBS Image\"><p>जब ती बालकहरू हुर्किदै गए, याकूब घरमै बस्‍न रूचाउँथे, तर एसावलाई चाहिँ शिकार गर्न मनपर्‍थ्‍यो । रिबेका याकूबलाई माया गर्थिन, तर इसहाकले एसावलाई माया गर्दथे ।</p><img src=\"https://cdn.door43.org/obs/jpg/360px/obs-en-07-02.jpg\" alt=\"OBS Image\"><p>एकदिन, जब एसाव शिकारबाट घर फर्के, उनी साह्रै भोकाएका थिए । एसावले याकूबलाई भने, “तिमीले बनाएको केही खानेकुरा मलाई पनि देऊ ?” याकूबले जवाफ दिए, “पहिले मलाई तपाईंको ज्येष्ठ अधिकार दिनुहोस् ।” अनि एसावले आफ्नो ज्येष्ठ अधिकार याकूबलाई दिए र याकूबले उनलाई केही खानेकुरा दिए ।</p><img src=\"https://cdn.door43.org/obs/jpg/360px/obs-en-07-03.jpg\" alt=\"OBS Image\"><p>इसहाकले आफ्नो आशिष् एसावलाई दिन चाहन्थे । तर उनले त्यसो गर्नुभन्दा अघि, रिबेका र याकूब मिलेर, याकूबलाई एसावजस्तै बनाएर उनीहरूले इसहाकलाई झुक्याए । इसहाक वृद्ध भईसकेका थिए र केही पनि देख्‍न सक्दैन थिए । याकूबले एसावको लुगा लगाए र बाख्राका पाठाको छालाले आफ्नो घाँटी र हातहरू ढाकेका थिए ।</p><img src=\"https://cdn.door43.org/obs/jpg/360px/obs-en-07-04.jpg\" alt=\"OBS Image\"><p>याकूब इसहाककहाँ आए र भने, “म एसाव हुँ । तपाईंको आशिष् थाप्‍न म आएको छु ।” जब इसहाकले बाख्राको रौँ छामे र लुगाहरूको बास्‍ना सुघे, त्यो एसाव नै हुनुपर्छ भन्‍ने उनले ठाने ।</p><img src=\"https://cdn.door43.org/obs/jpg/360px/obs-en-07-05.jpg\" alt=\"OBS Image\"><p>एसावले याकूबलाई घृणा गर्दथे किनकि याकूबले उसको ज्येष्ठ अधिकार र उसले पाउनुपर्ने आशिष् खोसेका थिए । त्यसैले उनले बुबाको मृत्युपछि याकूबलाई मार्ने योजना बनाए ।</p><img src=\"https://cdn.door43.org/obs/jpg/360px/obs-en-07-06.jpg\" alt=\"OBS Image\"><p>तर रिबेकाले एसावको योजनाको बारेमा थाहा पाइन् । त्यसैले इसहाक र रिबेकाले याकूबलाई त्यस ठाउँबाट टाढा आफ्ना आफन्तहरूकहाँ पठाइदिए ।</p><img src=\"https://cdn.door43.org/obs/jpg/360px/obs-en-07-07.jpg\" alt=\"OBS Image\"><p>याकूब धेरै वर्षसम्म रिबेकाको घरानासँग बसे । त्यो समयावधिमा उनले विवाह गरे र उनका बाह्रजना छोराहरू र एउटी छोरी भए । परमेश्‍वरले उनलाई ज्यादै धनी बनाउनुभएको थियो ।</p><img src=\"https://cdn.door43.org/obs/jpg/360px/obs-en-07-08.jpg\" alt=\"OBS Image\"><p>बीस वर्षसम्म आफ्नो घर कनान भन्दा टाढा बसिसकेपछि, याकूब आफ्नो परिवार, आफ्ना नोकरहरू र आफ्ना सारा गाईवस्तु साथमा लिएर कनान फर्के ।</p><img src=\"https://cdn.door43.org/obs/jpg/360px/obs-en-07-09.jpg\" alt=\"OBS Image\"><p>याकूब ज्यादै डराएका थिए किनकि एसावले उनलाई अझै मार्न चाहन्छन् भनी उनले सोचेका थिए । त्यसैले याकूबले धेरै गाईवस्तु उपहार स्वरूप एसावकहाँ पठाए । गाईवस्तु लिएर गएका नोकरहरूले एसावलाई भने, “तपाईंको दास, याकूबले तपाईंलाई यी गाईवस्तु पठाउनुभएको छ । उहाँ चाँडै नै आउँदै हुनुहुन्छ ।”</p><img src=\"https://cdn.door43.org/obs/jpg/360px/obs-en-07-10.jpg\" alt=\"OBS Image\"><p>तर एसावले याकूबलाई पहिल्यै क्षमा दिइसकेका थिए अनि उनीहरू एक-अर्कालाई फेरि देख्‍न पाउँदा खुशी भए । त्यसपछि याकूब कनानमा शान्तिसँग बसे । त्यसपछि इसहाक मरे, अनि याकूब र एसावले उनलाई गाडे । परमेश्‍वरले अब्राहामसँग वाचा गर्नुभएको करार अब इसहाकबाट याकूबमा सर्‍यो ।</p><p><strong>बाइबलको कथा : उत्पत्ति २५:२७–३३:२० बाट</strong></p>",
    "associations": {
      "passage": [
        {
          "start_ref": "01025027",
          "start_ref_usfm": "GEN 25:27",
          "end_ref": "01035029",
          "end_ref_usfm": "GEN 35:29"
        }
      ],
      "resource": []
    }
  }
]