[
  {
    "content_id": 674761,
    "reference_id": 134126,
    "version": "1.0.0",
    "title": "36. येशूको रूप परिवर्तन",
    "media_type": "Text",
    "index_reference": "36. येशूको रूप परिवर्तन",
    "language": "nep",
    "content": "<h1>36. येशूको रूप परिवर्तन</h1><img src=\"https://cdn.door43.org/obs/jpg/360px/obs-en-36-01.jpg\" alt=\"OBS Image\"><p>एकदिन, येशूले उहाँका तीनजना चेलाहरू पत्रुस, याकूब र यूहन्‍नालाई, आफूसँग लैजानुभयो । (यी यूहन्‍ना येशूलाई बप्तिस्मा दिने व्यक्ति होइनन् ।) उनीहरू एक अग्लो पहाडमाथि प्रार्थना गर्न गए ।</p><img src=\"https://cdn.door43.org/obs/jpg/360px/obs-en-36-02.jpg\" alt=\"OBS Image\"><p>जब येशू प्रार्थना गर्दैहुनुहुन्थ्यो, उहाँको अनुहार सूर्यझैँ चम्किलो भयो र उहाँका कपडा ज्योतिझैँ सेतो भयो ।</p><img src=\"https://cdn.door43.org/obs/jpg/360px/obs-en-36-03.jpg\" alt=\"OBS Image\"><p>त्यसपछि त्यहाँ मोशा र एलिया अगमवक्ता देखा परे । यी मानिसहरू त्यस घटना हुनुभन्दा सयौँ वर्षअगाडि बाँचेका थिए । उनीहरूले येशूसँग उहाँको मृत्युको बारेमा कुरा गरे, जुन चाँडै नै यरूशलेममा हुनेवाला थियो ।</p><img src=\"https://cdn.door43.org/obs/jpg/360px/obs-en-36-04.jpg\" alt=\"OBS Image\"><p>जब मोशा र एलिया येशूसँग कुराकानी गरिरहेका थिए, पत्रुसले येशूलाई भने, “हामीलाई यहीँ रहन असल छ । हामी तीनवटा बासस्थानहरू बनाऔँ, एउटा तपाईंको लागि, एउटा मोशाको लागि, र एउटा एलियाको लागि ।” त्यतिबेला आफू के भन्दैछु सो पत्रुसलाई थाहा थिएन ।</p><img src=\"https://cdn.door43.org/obs/jpg/360px/obs-en-36-05.jpg\" alt=\"OBS Image\"><p>जब पत्रुस बोल्दै थिए, एउटा उज्यालो बादल तल आएर उनीहरूलाई घेर्‍यो र बादलबाट परमेश्‍वरको आवाजले यसो भन्यो, “यिनी मेरा पुत्र हुन् जसलाई म प्रेम गर्छु । म ऊसँग प्रसन्‍न छु । उसको कुरा सुन्‍नू ।” ती तीन चेलाहरू डराए र भुईँमा लडे ।</p><img src=\"https://cdn.door43.org/obs/jpg/360px/obs-en-36-06.jpg\" alt=\"OBS Image\"><p>अनि येशूले तिनीहरूलाई छुनुभयो र भन्‍नुभयो, “नडराओ, उठ ।” जब तिनीहरूले वरिपरि हेरे, त्यहाँ केवल येशूमात्र हुनुहुन्थ्यो ।</p><img src=\"https://cdn.door43.org/obs/jpg/360px/obs-en-36-07.jpg\" alt=\"OBS Image\"><p>येशू र ती तीन चेलाहरू फेरि पहाडबाट तल झर्नुभयो । अनि येशूले तिनीहरूलाई भन्‍नुभयो, “यहाँ भएको घटनाको बारेमा अहिले कसैलाई केही नभन्‍नू । म चाडैँनै मर्नेछु र त्यसपछि फेरि जीवित हुनेछु । त्यसपछि, तिमीहरूले मानिसहरूलाई भन्‍न सक्नेछौ ।”</p><p><strong>बाइबलको कथा: मत्ती १७:१–९; मर्कूस ९:२–८; लूका ९:२८–३६ बाट</strong></p>",
    "associations": {
      "passage": [
        {
          "start_ref": "42009028",
          "start_ref_usfm": "LUK 9:28",
          "end_ref": "42009036",
          "end_ref_usfm": "LUK 9:36"
        },
        {
          "start_ref": "41009002",
          "start_ref_usfm": "MRK 9:2",
          "end_ref": "41009008",
          "end_ref_usfm": "MRK 9:8"
        },
        {
          "start_ref": "40017001",
          "start_ref_usfm": "MAT 17:1",
          "end_ref": "40017009",
          "end_ref_usfm": "MAT 17:9"
        }
      ],
      "resource": []
    }
  }
]