[
  {
    "content_id": 674738,
    "reference_id": 134103,
    "title": "13. इस्राएलसँग परमेश्‍वरको करार",
    "media_type": "Text",
    "index_reference": "13. इस्राएलसँग परमेश्‍वरको करार",
    "language": "nep",
    "content": "<h1>13. इस्राएलसँग परमेश्‍वरको करार</h1><img src=\"https://cdn.door43.org/obs/jpg/360px/obs-en-13-01.jpg\" alt=\"OBS Image\"><p>इस्राएलीहरू लाल समुद्र पार गरेपछि परमेश्‍वरले तिनीहरूलाई उजाड स्थानबाट भएर सिनै पर्वतमा डोर्‍याउनुभयो । यो त्यहि पर्वत थियो जहाँ मोशाले जलिरहेको पोथ्रा देखेका थिए । मानिसहरूले आफ्ना पालहरू पर्वतको तलतिर टाँगे ।</p><img src=\"https://cdn.door43.org/obs/jpg/360px/obs-en-13-02.jpg\" alt=\"OBS Image\"><p>परमेश्‍वरले मोशा र इस्राएलका मानिसहरूलाई भन्‍नुभयो, “यदि तिमीहरूले मेरो आज्ञा मान्यौ र मेरो करार पालना गर्‍यौ भने, तिमीहरू मेरा सम्पति, पूजाहारीहरूको एक राज्य र एक पवित्र जाति हुनेछौ ।”</p><img src=\"https://cdn.door43.org/obs/jpg/360px/obs-en-13-03.jpg\" alt=\"OBS Image\"><p>तीन दिनसम्‍म, मानिसहरूले आफैलाई आत्मिकरूपमा परमेश्‍वरको नजिक जानको निम्ति आफैलाई तयार गराए। तब&nbsp;परमेश्‍वर सिनै पर्वतमा ओर्लनु भयो। जब उहाँ आउनु भयो, त्यहाँ गर्जन, चट्याङ, धुँवा र चर्को विगुलको ध्वनिका साथ&nbsp; ओर्लि आउनुभयो ।&nbsp;&nbsp;तब मोशा आफै त्यस पर्वतमा उक्‍लेर गए ।</p><img src=\"https://cdn.door43.org/obs/jpg/360px/obs-en-13-04.jpg\" alt=\"OBS Image\"><p>अनि परमेश्‍वरले तिनीहरूलाई त्यो करार दिनुभयो र भन्‍नुभयो, म “याहोवे हुँ, तिमीहरूका परमेश्‍वर, जसले तिमीहरूलाई मिश्रदेशको दासत्वबाट बचायो । तिमीहरूले अरू कुनै देवताहरू नपूज्‍नू ।”</p><img src=\"https://cdn.door43.org/obs/jpg/360px/obs-en-13-05.jpg\" alt=\"OBS Image\"><p>“कुनै किसिमका मूर्तिहरू नबनाउनू वा तिनीहरूलाई नपूज्‍नू, किनकि म, याहोवे, डाही परमेश्‍वर हुँ । मेरो नाउँ व्यर्थमा नलेओ । शबाथको दिन पवित्र राख्‍न नभूल्नू । त्योचाहिँ, तिम्रा सबै कामहरू ६ दिनसम्म गर, तर सातौँ दिनचाहिँ तिमीहरूका निम्ति विश्राम गर्ने र मलाई सम्झने दिन हो ।”</p><img src=\"https://cdn.door43.org/obs/jpg/360px/obs-en-13-06.jpg\" alt=\"OBS Image\"><p>“आफ्ना आमा-बुबाको आदर गर्नू । हत्या नगर्नू । व्यभिचार नगर्नू । चोरी नगर्नू । झुट नबोल्नू । आफ्नो छिमेकीको स्वास्‍नी, उसको घर, अथवा उसका केही कुराको लोभ नगर्नू ।”</p><img src=\"https://cdn.door43.org/obs/jpg/360px/obs-en-13-07.jpg\" alt=\"OBS Image\"><p>परमेश्‍वरले दिनु भएको आज्ञा&nbsp; पालन गर्न&nbsp; सबै मानिसहरु सहमत भए। उनिहरु&nbsp;परमेश्‍वरको&nbsp; विशेष मानिसहरू र उहाँलाई मात्र आराधना गर्न राजि भए ।</p><img src=\"https://cdn.door43.org/obs/jpg/360px/obs-en-13-08.jpg\" alt=\"OBS Image\"><p>परमेश्‍वरले इस्राएलीहरूलाई आफूले चाहनुभएको जस्तो पालको निर्माण गर्न विस्तृत नमुना पनि दिनुभयो । त्यसलाई भेट हुने पाल भनिन्थ्यो र यसका दुईओटा कोठाहरू थिए, जुन एक ठूलो पर्दाले छुट्याइएको थियो । प्रधान पूजाहारीमात्र त्यस पर्दा पछाडिको कोठामा जान पाँउथे, किनकि परमेश्‍वर त्यहाँ रहनुहुन्थ्यो ।</p><img src=\"https://cdn.door43.org/obs/jpg/360px/obs-en-13-09.jpg\" alt=\"OBS Image\"><p>कसैले पनि परमेश्‍वरको आज्ञा भंग गरेमा उसले एउटा पशु भेट हुने पालको अगाडि रहेको वेदीमा ल्याएर परमेश्‍वरलाई बलिकोरूपमा चढाउन सक्थ्यो । एक पूजाहारीले त्यस पशुलाई मार्थे र वेदीमा राखेर जलाइदिन्थे । बलि चढाइएको पशुको रगतले त्यस व्यक्तिको पाप ढाक्ने थियो र परमेश्‍वरको नजरमा त्यस व्यक्ति शुद्ध हुनेथियो । परमेश्‍वरले मोशाका भाइ हारून र उनका सन्तानलाई आफ्नो पूजाहारी हुन नियुक्त गर्नुभयो ।</p><img src=\"https://cdn.door43.org/obs/jpg/360px/obs-en-13-10.jpg\" alt=\"OBS Image\"><p>परमेश्‍वरले यी दश आज्ञाहरू दुईवटा ढुङ्गाको पाटीमा लेख्‍नुभयो र ती मोशालाई दिनुभयो । परमेश्‍वरले अरू पनि थुप्रै व्यवस्था र कानुनहरू पालन गर्न दिनुभयो । यदि तिनीहरूले यी व्यवस्थाहरू पालन गरेमा परमेश्‍वरले तिनीहरूलाई आशिष् दिनुहुने र तिनीहरूको रक्षा गर्नुहुने प्रतिज्ञा गर्नुभयो । यदि तिनीहरूले यी आज्ञाहरू भंग गरेमा तिनीहरूलाई परमेश्‍वले दण्ड दिनुहुने थियो ।</p><img src=\"https://cdn.door43.org/obs/jpg/360px/obs-en-13-11.jpg\" alt=\"OBS Image\"><p>धेरै दिनसम्म, मोशा परमेश्‍वरसँग बात-चित गर्नको निम्त सिनै पर्वतको टाकुरामा गएका थिए । मानिसहरू उनी फर्कने प्रतीक्षा गर्दा-गर्दा थाके । त्यसैले तिनीहरूले हारूनकहाँ सुनहरू ल्याए र परमेश्‍वरको सट्टामा, तिनीहरूका निम्ति एउटा मूर्ति बनाउन लगाए। यसरि तिनिहरुले परमेश्‍वरको विरुधमा ठुलो पाप गरे ।</p><img src=\"https://cdn.door43.org/obs/jpg/360px/obs-en-13-12.jpg\" alt=\"OBS Image\"><p>हारूनले बाछाको आकारमा सुनको एउटा मूर्ति बनाए । मानिसहरूले मुर्खतापूर्वक त्यस मूर्तिलाई पूज्‍न र बलिहरू चढाउन थाले।&nbsp;परमेश्‍वर तिनिहरुको पापको कारण धेरै रिसाउनु भयो ।&nbsp;परमेश्‍वरले मोशालाई भन्‍नु भयो कि उहाँ तिनिहरुलाई नष्‍ट गर्न चाहानु हुन्‍छ । तर मोशाले तिनिहरुको निम्ति परमेश्‍वरसगँ पुकारा गरे।&nbsp;परमेश्‍वरले मोशाको प्रार्थना सुन्‍नु भयो र तिनिहरुलाई नष्‍ट गर्नु भएन ।</p><img src=\"https://cdn.door43.org/obs/jpg/360px/obs-en-13-13.jpg\" alt=\"OBS Image\"><p>जब मोशा सिनै पर्तवतबाट तल ओर्लिए, उनले ढुङ्गाको दुई वटा सिला पाटि हातमा बोकेका थिए जस्‍मा परमेश्‍वरले दश आज्ञा &nbsp;लेख्‍नु भएको थियो। जब उनले त्यस मूर्ति देखे, उनी यति रिसाए कि परमेश्‍वरले उसलाई दिनुभएको दश आज्ञाका पाटीहरू फालेर फुटाइदिए ।</p><img src=\"https://cdn.door43.org/obs/jpg/360px/obs-en-13-14.jpg\" alt=\"OBS Image\"><p>अनि मोशाले त्यस मूर्तिलाई कुटेर धुलो पारे, त्यो धुलोलाई केही पानीमा हाले र मानिसहरूलाई त्यो पानी पिउन लगाए । परमेश्‍वरले मानिसहरूमा महामारी ल्याइदिनुभयो र उनीहरूमध्ये धेरैजना मरे ।</p><img src=\"https://cdn.door43.org/obs/jpg/360px/obs-en-13-15.jpg\" alt=\"OBS Image\"><p>आफूले फुटाएका पहिलेका दश आज्ञाका पाटीहरूलाई मोशाले फेरि ढुङ्गाको एक नयाँ पाटीमा लेखेर पुन स्थापित गरे । तब मोशा फेरि पर्वतमाथि चढे र ती मानिसहरूलाई परमेश्‍वरले क्षमा गरिदिनुहुनको निम्ति प्रार्थना गरे। परमेश्‍वरले मोशाको बिन्ती सुन्‍नुभयो र उनीहरूलाई क्षमा दिनुभयो । अनि परमेश्‍वरले इस्राएलीहरूलाई सिनै पर्वतबाट प्रतिज्ञा गरिएको देशतिर डोर्‍याउनुभयो ।</p><p><strong>बाइबलको कथाः प्रस्थान १९–३४ बाट</strong></p>",
    "associations": {
      "passage": [
        {
          "start_ref": "02019001",
          "start_ref_usfm": "EXO 19:1",
          "end_ref": "02034035",
          "end_ref_usfm": "EXO 34:35"
        }
      ],
      "resource": []
    }
  }
]