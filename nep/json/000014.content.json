[
  {
    "content_id": 674739,
    "reference_id": 134104,
    "title": "14. उजाड स्थानमा भौँतारिदै",
    "media_type": "Text",
    "index_reference": "14. उजाड स्थानमा भौँतारिदै",
    "language": "nep",
    "content": "<h1>14. उजाड स्थानमा भौँतारिदै</h1><img src=\"https://cdn.door43.org/obs/jpg/360px/obs-en-14-01.jpg\" alt=\"OBS Image\"><p>सिनै पर्वतमा आफ्नो करार दिइसक्नुभएपछि परमेश्‍वरले इस्राएलीहरूलाई प्रतिज्ञाको देशतर्फ डोर्‍याउन थाल्नुभयो, जसलाई कनानको देश पनि भनिन्थ्यो । बादलको खाँबोले तिनीहरूलाई अघि-अघि कनानतर्फ डोर्‍याउँदै लग्यो र इस्राएलीहरूले त्यसलाई पछ्याए ।</p><img src=\"https://cdn.door43.org/obs/jpg/360px/obs-en-14-02.jpg\" alt=\"OBS Image\"><p>परमेश्‍वरले अब्राहाम, इसहाक र याकूबसँग त्यस देश तिनीहरूका सन्तानहरूलाई दिनेछु भनी प्रतिज्ञा गर्नुभएको थियो, तर त्यस समयमा त्यहाँ थुप्रै समुदायका मानिसहरू बसोबास गरिरहेका थिए । उनीहरूलाई कनानीहरू भनिन्थ्यो । कनानीहरूले परमेश्‍वरलाई पूज्दैनथे न त उहाँको आज्ञा नै मान्थे । उनीहरूले झूटा देवहरूलाई पूज्थे र धेरै अधर्मी कार्यहरू गर्ने गर्दथे ।</p><img src=\"https://cdn.door43.org/obs/jpg/360px/obs-en-14-03.jpg\" alt=\"OBS Image\"><p>परमेश्‍वरले इस्राएलीहरूलाई भन्‍नुभयो, “तिमीहरूले त्यहाँ रहेका सबै कनानीहरूलाई प्रतिज्ञाको देशबाट हटाउनु र तिनीहरूसँग कुनै प्रकारको सम्झौता वा विवाह नगर्नु । तिनीहरूका मूर्तिहरूलाई पूर्णरूपले ध्वस्त पारिदिनु । यदि तिमीहरूले मेरो आज्ञा पालना गरेनौ भने, तिमीहरूले मेरो सट्टामा तिनीहरूका मूर्तिहरु पूज्‍नेछौ ।”</p><img src=\"https://cdn.door43.org/obs/jpg/360px/obs-en-14-04.jpg\" alt=\"OBS Image\"><p>जब इस्राएलीहरू कनानको सीमानामा आइपुगे, मोशाले इस्राएलका प्रत्येक कूलबाट एक-एक जना गरि बाह्रजना मानिसहरू छाने । उनले ती मानिसहरूलाई त्यस देशको खबर बुझ्‍न जासूसका रूपमा पठाए । कनानीहरू बलिया छन् या निर्धा छन् भन्‍ने विषयमा चियो गर्नको निम्ति पनि तिनीहरूलाई पठाइएको थियो ।</p><img src=\"https://cdn.door43.org/obs/jpg/360px/obs-en-14-05.jpg\" alt=\"OBS Image\"><p>ती बाह्रजना मानिसहरू चालीस दिनसम्म कनानमा घुमिरहे र त्यसपछि तिनीहरू फर्केर आए । तिनीहरूले मानिसहरूलाई भने, “त्यहाँको भूमि त धेरै मलिलो र प्रशस्तै फसल हुने खालको रहेछ।&quot; तर दश जासूसले भने, &quot;त्यो शहर एक्‍दमै शक्तिशालि छ र त्यहाँको मानिसहरु दैत्य जस्‍तै विशाल छन्। यदि हामिले उनिहरुलाई आक्रमण गर्‍यौ भने, उनिहरुले पक्‍कै पनि हामिलाई पराष्‍त गर्ने छन् र मार्ने छन्।&quot;</p><img src=\"https://cdn.door43.org/obs/jpg/360px/obs-en-14-06.jpg\" alt=\"OBS Image\"><p>तब तुरुन्तै अर्का दुई जासूसहरू, कालेब र यहोशूले चाहिँ यसो भने, “यो सहि हो कि कनानका मानिसहरू अग्ला र बलिया छन्, तर निश्‍चय नै हामीले तिनीहरूलाई परास्त गर्न सक्छौँ</p><img src=\"https://cdn.door43.org/obs/jpg/360px/obs-en-14-07.jpg\" alt=\"OBS Image\"><p>तर मानिसहरूले कालेब र यहोशूको कुरा सुनेनन् । उनीहरू मोशा र हारूनसँग रिसाए र भने, “तपाईंहरूले किन हामीलाई यस्तो भयानक ठाउँमा ल्याउनुभयो ? लडाईंमा मारिनु र आफ्नी श्रीमती र बालबच्चाहरूलाई दास बनाइनुभन्दा त बरू हामी मिश्रदेशमै बसेको भए हुनेथियो ।” फेरि मिश्रदेशमा फर्काएर लैजानको लागि इस्राएलीहरूले एकजना नयाँ अगुवाको माग गरे ।</p><img src=\"https://cdn.door43.org/obs/jpg/360px/obs-en-14-08.jpg\" alt=\"OBS Image\"><p>यो देखेर परमेश्‍वर धेरै रिसाउनुभयो र भेट हुने पालमा आउनुभयो । परमेश्‍वरले भन्‍नुभयो, “मेरो विरुद्धमा विद्रोह गरेका कारण तिमीहरू सबैजना यस उजाड स्थानमा भौँतारिदै हिँड्नेछौ । कालेब र यहोशू बाहेक २० बर्षभन्दा माथिका सबै यहिँ मर्नेछन् र प्रतिज्ञाको मुलुकभित्र छिर्न पाउनेछैनन् ।”</p><img src=\"https://cdn.door43.org/obs/jpg/360px/obs-en-14-09.jpg\" alt=\"OBS Image\"><p>जब मानिसहरूले यो कुरा सुने, आफूले पाप गरेकोमा तिनीहरू साह्रै दुःखी भए । तिनीहरूले आफ्ना हतियारहरू लिए र कनानका मानिसहरूलाई आक्रमण गर्न गए । मोशाले तिनीहरूलाई त्यहाँ नजान चेतावनी दिए किनकि परमेश्‍वर तिनीहरूको साथमा हुनुहुन्‍थ्यो, तर तिनीहरूले उनको कुरा सुनेनन् ।</p><img src=\"https://cdn.door43.org/obs/jpg/360px/obs-en-14-10.jpg\" alt=\"OBS Image\"><p>त्यस लडाईंमा परमेश्‍वर इस्राएलीहरूसँग जानुभएन, त्यसैले तिनीहरू पराजित भए र धेरैजना मारिए । त्यसपछि इस्राएलीहरू कनानबाट फर्के र चालिस वर्षसम्म उजाड स्थानमा भौँतारिरहे ।</p><img src=\"https://cdn.door43.org/obs/jpg/360px/obs-en-14-11.jpg\" alt=\"OBS Image\"><p>चालिस वर्षसम्म उजाड स्थानमा भैँतारिरहँदा परमेश्‍वरले नै इस्राएलीहरूलाई जुटाइदिनुभयो । उहाँले तिनीहरूलाई स्वर्गबाट रोटी दिनुभयो, त्यस रोटीलाई “मन्‍न” भनिन्थ्यो । उहाँले तिनीहरू बसेको पालमा खानाको निम्ति मासुपनि होस् भन्‍ने हेतुले बट्टाईका झुण्ड पनि पठाइदिनुभयो । ती सबै समयभरि परमेश्‍वरले तिनीहरूका लुगा र जुत्ता च्यातिनबाट जोगाइदिनुभयो ।</p><img src=\"https://cdn.door43.org/obs/jpg/360px/obs-en-14-12.jpg\" alt=\"OBS Image\"><p>परमेश्‍वरले तिनीहरूलाई चट्टानबाट पानी दिनुभयो । यति हुँदा-हुँदै पनि, इस्राएलीहरूले परमेश्‍वर र मोशाको विरुद्धमा आरोप लगाए र गनगन गरे तापनि, अब्राहाम, इसहाक र याकूबसँग आफूले बाँध्‍नुभएको प्रतिज्ञामा परमेश्‍वर विश्‍वासयोग्य हुनुहुन्थ्यो ।</p><img src=\"https://cdn.door43.org/obs/jpg/360px/obs-en-14-13.jpg\" alt=\"OBS Image\"><p>एकपटक, जब मानिसहरूसँग पिउनको निम्ति पानी थिएन, परमेश्‍वरले मोशालाई भन्‍नुभयो, “चट्टानलाई भन् र त्यसबाट पानी आउनेछ ।” तर मोशाले सबै मानिसहरूको सामुन्‍ने बोल्नुको सट्टा चट्टानमा दुई पटक लठ्ठीले हिर्काएर परमेश्‍वरको अनादर गरे । चट्टानबाट पानी त आयो तर परमेश्‍वर मोशासँग रिसाउनुभयो र भन्‍नुभयो, “तँ प्रतिज्ञाको मुलुकभित्र पस्‍न पाउनेछैनस् ।”</p><img src=\"https://cdn.door43.org/obs/jpg/360px/obs-en-14-14.jpg\" alt=\"OBS Image\"><p>उजाड स्थानमा भौँतारिएको चालिस वर्षपछि, परमेश्‍वरको विरुद्धमा विद्रोह गर्ने सबै इस्राएलीहरू मरिसकेका थिए । त्यसपछि परमेश्‍वरले फेरि मानिसहरूलाई प्रतिज्ञा गरिएको मुलुकको छेउमा लग्‍नुभयो । मोशा अब बूढा भइसकेका थिए, त्यसैले परमेश्‍वरले यहोशूलाई ती मानिसहरूको नेतृत्व गर्न छान्‍नुभयो । परमेश्‍वरले मोशालाई यो पनि प्रतिज्ञा गर्नुभयो कि एकदिन उहाँले मोशाजस्तै अर्को एकजना अगमवक्ता पठाउनुहुनेछ ।</p><img src=\"https://cdn.door43.org/obs/jpg/360px/obs-en-14-15.jpg\" alt=\"OBS Image\"><p>अनि परमेश्‍वरले मोशालाई पहाडको टुप्पोमा जान भन्‍नुभयो, ताकि उनले प्रतिज्ञा गरिएको मुलुक हेर्न सकून् । मोशाले प्रतिज्ञा गरिएको मुलुक देख्‍न पाए तर परमेश्‍वरले मेशालाई प्रवेश गर्न दिनुभएन । त्यसपछि मोशाको मृत्यु भयो, र तीस दिनसम्म इस्राएलीहरूले उनको निम्ति शोक मनाए । यहोशू तिनीहरूका नयाँ अगुवा भए । यहोशू एक असल अगुवा थिए किनकि उनी परमेश्‍वरमा भरपर्थे ।</p><p><strong>बाइबलको कथा: लेवी १६–१७, गन्ती १० -१४;२०;२७, व्यवस्था ३४ बाट</strong></p>",
    "associations": {
      "passage": [
        {
          "start_ref": "05034001",
          "start_ref_usfm": "DEU 34:1",
          "end_ref": "05034012",
          "end_ref_usfm": "DEU 34:12"
        },
        {
          "start_ref": "04027001",
          "start_ref_usfm": "NUM 27:1",
          "end_ref": "04027023",
          "end_ref_usfm": "NUM 27:23"
        },
        {
          "start_ref": "04020001",
          "start_ref_usfm": "NUM 20:1",
          "end_ref": "04020029",
          "end_ref_usfm": "NUM 20:29"
        },
        {
          "start_ref": "02016001",
          "start_ref_usfm": "EXO 16:1",
          "end_ref": "02017016",
          "end_ref_usfm": "EXO 17:16"
        },
        {
          "start_ref": "04010001",
          "start_ref_usfm": "NUM 10:1",
          "end_ref": "04014045",
          "end_ref_usfm": "NUM 14:45"
        }
      ],
      "resource": []
    }
  }
]