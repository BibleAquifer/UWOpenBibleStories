[
  {
    "content_id": 674769,
    "reference_id": 134134,
    "title": "44. पत्रुस र यूहन्‍नाले भिखारीलाई निको पारे",
    "media_type": "Text",
    "index_reference": "44. पत्रुस र यूहन्‍नाले भिखारीलाई निको पारे",
    "language": "nep",
    "content": "<h1>44. पत्रुस र यूहन्‍नाले भिखारीलाई निको पारे</h1><img src=\"https://cdn.door43.org/obs/jpg/360px/obs-en-44-01.jpg\" alt=\"OBS Image\"><p>एकदिन, पत्रुस र यूहन्‍ना मन्दिर जाँदैथिए । जसै उनीहरू मन्दिरको ढोकामा आईपुगे, उनीहरूले एकजना लङ्गडो मानिसलाई देखे जो पैसाको निम्ति भिख मागिरहेको थियो ।</p><img src=\"https://cdn.door43.org/obs/jpg/360px/obs-en-44-02.jpg\" alt=\"OBS Image\"><p>पत्रुसले त्यस लङ्गडो मानिसतिर हेरेर भने, “तिमीलाई दिन मसित पैसा त छैन । तर मसित जे छ, म तिमीलाई दिनेछु । येशूको नाउँमा, उठ र हिँड</p><img src=\"https://cdn.door43.org/obs/jpg/360px/obs-en-44-03.jpg\" alt=\"OBS Image\"><p>तुरुन्तै, परमेश्‍वरले त्यस लङ्गडो मानिसलाई निको पार्नुभयो, अनि ऊ हिँड्दै र उफ्रिदैँ परमेश्‍वरको प्रशंसा गर्न लाग्यो । मन्दिरको चोकमा भएका मानिसहरू यो देखेर अचम्मित भए ।</p><img src=\"https://cdn.door43.org/obs/jpg/360px/obs-en-44-04.jpg\" alt=\"OBS Image\"><p>एकैछिनमा मानिसहरूको भीड त्यस निको भएको त्यस मानिसलाई हेर्न आयो । पत्रुसले तिनीहरूलाई भने, “यस मानिस निको पारियो भनेर तपाईंहरू किन अचम्भित हुनुहुन्छ ? हामीले उनलाई हाम्रो आफ्नै शक्ति वा भलाइद्वारा निको पारेका होइनौँ बरू, यो त येशूको शक्ति उहाँले दिनुहुने विश्‍वास हो, जसले यस मानिसलाई निको पार्‍यो ।”</p><img src=\"https://cdn.door43.org/obs/jpg/360px/obs-en-44-05.jpg\" alt=\"OBS Image\"><p>“तपाईंहरू नै हुनुहुन्छ जसले रोमी राज्यपाललाई येशूलाई मार्न भन्‍नुभयो । जीवनको रचनाकारलाई तपाईंहरूले मार्नुभयो तर परमेश्‍वरले उहाँलाई मृत्युबाट उठाउनुभयो । तपाईंहरूलाई आफू के गर्दैहुनुहुन्छ भनी थाहा नभए तापनि, परमेश्‍वरले अगमवाणीहरूलाई पूरा गर्न तपाईंका कार्यहरूलाई चलाउनुभयो, कि मसिहले कष्ट भोग्‍नुहुनेछ र मर्नुहुनेछ । त्यसैले अब, पश्‍चाताप गर्नुहोस् र परमेश्‍वरतर्फ फर्कनुहोस् ताकि तपाईंहरूका पापहरू धोइऊन् ।”</p><img src=\"https://cdn.door43.org/obs/jpg/360px/obs-en-44-06.jpg\" alt=\"OBS Image\"><p>पत्रुस र यूहन्‍नाले भनेका कुराहरूले गर्दा मन्दिरका अगुवाहरू धेरै रिसाएका थिए । त्यसैले तिनीहरूले उनीहरूलाई पक्रे र झ्यालखानामा हालिदिए । तर धेरै मानिसहरूले पत्रुसको सन्देशलाई विश्‍वास गरे, र येशूमा विश्‍वास गर्ने मानिसहरूको संख्या करिब ५,००० भयो ।</p><img src=\"https://cdn.door43.org/obs/jpg/360px/obs-en-44-07.jpg\" alt=\"OBS Image\"><p>अर्को दिन, यहूदी अगुवाहरूले पत्रुस र यूहन्‍नालाई प्रधान पूजाहारी र अरू धार्मिक अगुवाहरूको सामु ल्याए । उनीहरूले पत्रुस र यूहन्‍नालाई सोधे, “कुन शक्तिद्वारा तिमीहरूले यस लङ्गडो मानिसलाई निको पार्‍यो ?”</p><img src=\"https://cdn.door43.org/obs/jpg/360px/obs-en-44-08.jpg\" alt=\"OBS Image\"><p>पत्रुसले जवाफ दिए, “तपाईंहरूको सामु उभिरहेको यस मानिस येशू मसिहको शक्तिद्वारा निको पारियो । तपाईंहरूले येशूलाई क्रूसमा टाँग्‍नुभयो, तर परमेश्‍वरले उहाँलाई फेरि जीवित पार्नुभयो। तिमिहरुले उहाँलाई अस्‍विकार गर्यौ तर येशुको शक्ति बाहेक अरु कसैले बचाउन सक्दैन।</p><img src=\"https://cdn.door43.org/obs/jpg/360px/obs-en-44-09.jpg\" alt=\"OBS Image\"><p>पत्रुस र यूहन्‍नाले त्यसरी साहसका साथ बोलेको देखेर ती अगुवाहरू छक्क परे किनभने तिनीहरूले देख्‍न सक्थे कि उनीहरू साधारण र अशिक्षित मानिसहरू थिए । तर पछि यी मानिसहरू येशूसँगै रहन्थे भनी तिनीहरूलाई याद भयो । पत्रुस र यूहन्‍नालाई चेतावनी दिएपछि तिनीहरूले उनीहरूलाई छोडिदिए ।</p><p><strong>बाइबलको कथा: प्रेरित ३:१–४:२२ बाट</strong></p>",
    "associations": {
      "passage": [
        {
          "start_ref": "44003001",
          "start_ref_usfm": "ACT 3:1",
          "end_ref": "44004022",
          "end_ref_usfm": "ACT 4:22"
        }
      ],
      "resource": []
    }
  }
]