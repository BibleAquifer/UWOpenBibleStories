[
  {
    "content_id": 674759,
    "reference_id": 134124,
    "title": "34. येशूले अरू कथाहरू सिकाउनुभयो",
    "media_type": "Text",
    "index_reference": "34. येशूले अरू कथाहरू सिकाउनुभयो",
    "language": "nep",
    "content": "<h1>34. येशूले अरू कथाहरू सिकाउनुभयो</h1><img src=\"https://cdn.door43.org/obs/jpg/360px/obs-en-34-01.jpg\" alt=\"OBS Image\"><p>परमेश्‍वरको राज्यको विषयमा येशूले अरू थुप्रै कथाहरू भन्‍नुभयो । उदाहरणका लागि, उहाँले भन्‍नुभयो, “परमेश्‍वरको राज्य एउटा रायोको बिउजस्तै हो, जुन कसैले आफ्नो खेतमा लगायो । तिमीहरूलाई थाहै छ, कि रायोको बिउ बिउहरूमा सबैभन्दा सानो हुन्छ ।”</p><img src=\"https://cdn.door43.org/obs/jpg/360px/obs-en-34-02.jpg\" alt=\"OBS Image\"><p>“तर जब रायोको बिउ उम्रिन्छ, तब त्यो बगैँचाका विरुवाहरूमा सबैभन्दा ठूलो हुन्छ, यति ठूलो कि चराहरू पनि आएर त्यसका हाँगाहरूमा आराम गर्छन् ।”</p><img src=\"https://cdn.door43.org/obs/jpg/360px/obs-en-34-03.jpg\" alt=\"OBS Image\"><p>येशूले अर्को कथा भन्‍नुभयो, “परमेश्‍वरको राज्य खमिरजस्तो हो जुन एउटी स्त्रीले रोटी बनाउने पीठोको डल्लासँग मिसाइन्, र त्यो खमीरले पीठोको सबै डल्लालाई खमिरी बनाइदियो ।”</p><img src=\"https://cdn.door43.org/obs/jpg/360px/obs-en-34-04.jpg\" alt=\"OBS Image\"><p>“परमेश्‍वरको राज्य एक गाढधनजस्तो पनि हो, जुन कुनै मानिसले जमिनभित्र लुकाएर राखेको थियो । कुनै अर्को एकजना व्यक्तिले त्यस गाढधन भेट्टायो र फेरि त्यसलाई गाड्यो । अनि ऊ खुसीले यति प्रफुल्ल भयो, कि उसले गएर आफूसँग भएका सबैथोक बेच्यो र त्यसबाट आएको पैसाले त्यो खेत किन्यो ।”</p><img src=\"https://cdn.door43.org/obs/jpg/360px/obs-en-34-05.jpg\" alt=\"OBS Image\"><p>“परमेश्‍वरको राज्य शुद्ध मूल्यवान मोतीजस्तो पनि हो । जब कुनै एक मोती व्यापारीले त्यसलाई भेट्टायो, उसले आफूसँग भएका सबैथोक बेच्यो र त्यसबाट आएको पैसा त्यस मोती किन्‍नमा खर्च गर्‍यो ।”</p><img src=\"https://cdn.door43.org/obs/jpg/360px/obs-en-34-06.jpg\" alt=\"OBS Image\"><p>अनि येशूले केही मानिसहरूलाई एउटा कथा भन्‍नुभयो, जसले आफ्ना असल कामहरूमा भरोसा गर्दथे र अरू मानिसहरूलाई घृणा गर्दथे । उहाँले भन्‍नुभयो, “दुईजना मानिसहरू मन्दिरमा प्रार्थना गर्न गए । तीमध्ये एउटा कर उठाउने मानिस थियो, र अर्कोचाहिँ एकजना धार्मिक अगुवा थियो ।”</p><img src=\"https://cdn.door43.org/obs/jpg/360px/obs-en-34-07.jpg\" alt=\"OBS Image\"><p>“त्यस धार्मिक अगुवाले यसो भन्दै प्रार्थना गर्‍यो, ‘धन्यवाद, परमेश्‍वर, म अरू मानिसहरू जस्तो पापी छैन (जस्तैः लुटेराहरू, अन्यायी मानिसहरू, व्यभिचारीहरू, अथवा अझ त्यो कर उठाउने मानिस जस्तो) ।’”</p><img src=\"https://cdn.door43.org/obs/jpg/360px/obs-en-34-08.jpg\" alt=\"OBS Image\"><p>“म हरेक हप्ता दुईपटक उपवास बस्छु र मैले पाएको सबै पैसा र सबै थोकको दशौँ हिस्सा तपाईंलाई दिन्छु ।”</p><img src=\"https://cdn.door43.org/obs/jpg/360px/obs-en-34-09.jpg\" alt=\"OBS Image\"><p>“तर त्यस कर उठाउने मानिसचाहिँ धार्मिक अगुवाभन्दा टाढै बस्यो, र स्वर्गतिर आफ्नो आँखा पनि उठाएन । बरू, उसले मुड्कीले आफ्नो छाती पिट्यो अनि प्रार्थना गर्‍यो, ‘परमेश्‍वर, कृपया ममाथि दया देखाउनुहोस् किनकि म एक पापी हुँ ।’”</p><img src=\"https://cdn.door43.org/obs/jpg/360px/obs-en-34-10.jpg\" alt=\"OBS Image\"><p>त्यसपछि येशूले भन्‍नुभयो, “म तिमीहरूलाई साँच्चै भन्दछु, परमेश्‍वरले त्यस कर उठाउने व्यक्तिको प्रार्थना सुन्‍नुभयो र उसलाई धर्मी ठहराउनुभयो । तर उहाँलाई त्यस धार्मिक अगुवाको प्रार्थना मनपरेन । हरेक जसले आफूलाई उच्च ठान्दछ, परमेश्‍वरले त्यसलाई होच्याउनुहुनेछ, तर जसले आफूलाई होच्याउछ त्यसलाई उच्च पारिनेछ ।”</p><p><strong>बाइबलको कथा: मत्ती १३:३१–३३, ४४–४६; मर्कूस ४:३०–३२; लूका १३:१८–२१; १८:९–१४ बाट</strong></p>",
    "associations": {
      "passage": [
        {
          "start_ref": "41004026",
          "start_ref_usfm": "MRK 4:26",
          "end_ref": "41004034",
          "end_ref_usfm": "MRK 4:34"
        },
        {
          "start_ref": "42018009",
          "start_ref_usfm": "LUK 18:9",
          "end_ref": "42018014",
          "end_ref_usfm": "LUK 18:14"
        },
        {
          "start_ref": "42013018",
          "start_ref_usfm": "LUK 13:18",
          "end_ref": "42013021",
          "end_ref_usfm": "LUK 13:21"
        },
        {
          "start_ref": "40013031",
          "start_ref_usfm": "MAT 13:31",
          "end_ref": "40013046",
          "end_ref_usfm": "MAT 13:46"
        }
      ],
      "resource": []
    }
  }
]