[
  {
    "content_id": 674766,
    "reference_id": 134131,
    "title": "41. परमेश्‍वरले येशूलाई मृतकबाट बौरी उठाउनुभयो",
    "media_type": "Text",
    "index_reference": "41. परमेश्‍वरले येशूलाई मृतकबाट बौरी उठाउनुभयो",
    "language": "nep",
    "content": "<h1>41. परमेश्‍वरले येशूलाई मृतकबाट बौरी उठाउनुभयो</h1><img src=\"https://cdn.door43.org/obs/jpg/360px/obs-en-41-01.jpg\" alt=\"OBS Image\"><p>सिपाहीहरूले येशूलाई क्रूसमा टाँगिसकेपछि, अविश्‍वासी यहूदी अगुवाहरूले पिलातसलाई भने, “त्यो झूटो येशूले भनेको थियो कि ऊ तीन दिनपछि मृत्युबाट उठ्नेछ । उसका चेलाहरूले उनको लास चोरेर लैजालान्, अनि ऊ मृत्युबाट बौरी उठ्यो भनी नभनून् भन्‍ने कुराको पक्का गर्न कसैले त्यस चिहानको पहरा गर्नैपर्छ ।”</p><img src=\"https://cdn.door43.org/obs/jpg/360px/obs-en-41-02.jpg\" alt=\"OBS Image\"><p>पिलातसले भने, “केही सिपाहीहरू लैजाऊ र त्यस चिहानलाई तिमीले सक्दो सुरक्षित राख ।” त्यसैले तिनीहरूले चिहानको मुखमा भएको ढुङ्गामा एउटा मोहोर लगाए र कसैले शरीर नचोरोस् भनी पक्का गर्न सिपाहीहरूलाई त्यहाँ राखे ।</p><img src=\"https://cdn.door43.org/obs/jpg/360px/obs-en-41-03.jpg\" alt=\"OBS Image\"><p>येशूलाई गाडिएको भोलिपल्ट शबाथको दिन थियो, र यहूदीहरूलाई त्यस दिन चिहानमा जान मनाही थियो । त्यसैले शबाथ दिनको भोलिपल्ट बिहान सबेरै, केही स्‍त्रीहरू येशूको चिहानमा उहाँको शरीरमा अत्तरहरू लगाउन जान तयार भए ।</p><img src=\"https://cdn.door43.org/obs/jpg/360px/obs-en-41-04.jpg\" alt=\"OBS Image\"><p>अचानक, एउटा ठूलो भूकम्प गयो । चट्याङझैँ चम्किरहेका स्वर्गदूत स्वर्गबाट देखा परे । उनले चिहानको मुख थुनिरहेको ढुङ्गालाई त्यहाँबाट हटाइदिए र त्यसमाथि बसे । चिहानको पहरा गरिरहेका सिपाहीहरू डराए र मृत मानिसझैँ भुईँमा लडे ।</p><img src=\"https://cdn.door43.org/obs/jpg/360px/obs-en-41-05.jpg\" alt=\"OBS Image\"><p>जब ती स्त्रीहरू चिहानमा आईपुगे, त्यस स्वर्गदूतले तिनीहरूलाई भने, “नडराऊ । येशू यहाँ हुनुहुन्‍न । उहाँले भन्‍नुभएझैँ, उहाँ मृतकबाट बौरी उठ्नुभएको छ! आएर चिहानमा हेर। अनि ति&nbsp;स्त्रीहरूले चिहानमा हेरे र देखे कि येशुको शरिर त्यहाँ थिएन्।</p><img src=\"https://cdn.door43.org/obs/jpg/360px/obs-en-41-06.jpg\" alt=\"OBS Image\"><p>अनि स्वर्गदूतले ती स्त्रीहरूलाई भने, “जाओ र चेलाहरूलाई भनिदेओ, ‘येशू मृत्युबाट बौरी उठ्नुभएको छ र उहाँ तिमीहरूका अघि गालीलमा जानुहुनेछ ।’”</p><img src=\"https://cdn.door43.org/obs/jpg/360px/obs-en-41-07.jpg\" alt=\"OBS Image\"><p>ती स्त्रीहरू डर र ठूलो रमाहाटले भरिएका थिए । उनीहरू चेलाहरूलाई यो खुसीको समाचार सुनाउन दौड्दैँ गए ।</p><img src=\"https://cdn.door43.org/obs/jpg/360px/obs-en-41-08.jpg\" alt=\"OBS Image\"><p>जब ती स्त्रीहरू चेलाहरूलाई यो खुसीको समाचार सुनाउन जाँदै थिए, येशू उनीहरूकहाँ देखा पर्नुभयो, अनि उनीहरूले उहाँको आराधना गरे । येशूले भन्‍नुभयो, “नडराओ । जाओ र मेरा चेलाहरूलाई गालीलमा जान भनिदेओ । उनीहरूले मलाई त्यहीँ देख्‍नेछन् ।”</p><p><strong>बाइबलको कथा: मत्ती २७:६२–२८:१५; मर्कूस १६:१–११; लूका २४:१–१२; यूहन्‍ना २०:१–१८ बाट</strong></p>",
    "associations": {
      "passage": [
        {
          "start_ref": "42024001",
          "start_ref_usfm": "LUK 24:1",
          "end_ref": "42024012",
          "end_ref_usfm": "LUK 24:12"
        },
        {
          "start_ref": "43020001",
          "start_ref_usfm": "JHN 20:1",
          "end_ref": "43020018",
          "end_ref_usfm": "JHN 20:18"
        },
        {
          "start_ref": "40027062",
          "start_ref_usfm": "MAT 27:62",
          "end_ref": "40028015",
          "end_ref_usfm": "MAT 28:15"
        },
        {
          "start_ref": "41016001",
          "start_ref_usfm": "MRK 16:1",
          "end_ref": "41016011",
          "end_ref_usfm": "MRK 16:11"
        }
      ],
      "resource": []
    }
  }
]