[
  {
    "content_id": 674735,
    "reference_id": 134100,
    "title": "10. दश विपत्तिहरू",
    "media_type": "Text",
    "index_reference": "10. दश विपत्तिहरू",
    "language": "nep",
    "content": "<h1>10. दश विपत्तिहरू</h1><img src=\"https://cdn.door43.org/obs/jpg/360px/obs-en-10-01.jpg\" alt=\"OBS Image\"><p>फारो हठी हुनेछन् भनी परमेश्‍वरले मोशा र हारूनलाई सचेत गराउनुभयो । जब मोशा र हारून फारोकहाँ गए, उनीहरूले भने, “इस्राएलका परमेश्‍वर यसो भन्‍नुहुन्छ, ‘मेरा मानिसहरूलाई जान दे!&apos;&quot; तर&nbsp;फारोले उनिहरुको कुरा सुनेनन्।&nbsp;इस्राएलिहरुलाई स्‍वतन्‍त्रसाथ जानदिनको सट्टा, फारोले उनिहरुलाई अझ धेरै काम गर्न बाध्य बनायो ।</p><img src=\"https://cdn.door43.org/obs/jpg/360px/obs-en-10-02.jpg\" alt=\"OBS Image\"><p>फारोले इस्राएलीहरूलाई छोड्न इन्कार गरिनै रहे, त्यसैले परमेश्‍वरले मिश्रदेशमा डरलाग्दा दशवटा विपत्तिहरू पठाइदिनुभयो । परमेश्‍वरले यी विपत्तिहरूद्वारा फारोलाई उहाँ फारो र सबै मिश्री देवहरूभन्दा शक्तिशाली हुनुहुन्छ भनी देखाउनुभयो ।</p><img src=\"https://cdn.door43.org/obs/jpg/360px/obs-en-10-03.jpg\" alt=\"OBS Image\"><p>परमेश्‍वरले नील नदीलाई रगतमा परिवर्तन गरिदिनुभयो, तर फारोले अझै पनि इस्राएलीहरूलाई जान दिएनन् ।</p><img src=\"https://cdn.door43.org/obs/jpg/360px/obs-en-10-04.jpg\" alt=\"OBS Image\"><p>परमेश्‍वरले सारा मिश्रदेशभरि नै भ्यागुताहरू पठाउनुभयो । फारोले मोशालाई भ्यागुताहरू हटाइदिन विन्ती गरे । तर सबै भ्यागुताहरू मरेपछि फारोले आफ्नो हृदय फेरि कठोर पारे र इस्राएलीहरूलाई जान दिएनन् ।</p><p>​</p><img src=\"https://cdn.door43.org/obs/jpg/360px/obs-en-10-05.jpg\" alt=\"OBS Image\"><p>त्यसैले परमेश्‍वरले भुसुनाहरूको महामारी पठाउनुभयो । अनि त्यसपछि उहाँले झिंगाको हुलैहुल पठाउनुभयो । फारोले मोशा र हारूनलाई बोलाए र यदि उनीहरूले त्यस महामारीलाई रोकेको खण्डमा इस्राएलीहरू जान दिने बताए । जब मोशाले प्रार्थना गरे, परमेश्‍वरले सारा झिंगाहरू मिश्रबाट हटाइदिनुभयो । तर फारोले फेरि आफ्नो हृदयलाई कठोर तुल्याए र इस्राएलीहरूलाई जान दिएनन् ।</p><img src=\"https://cdn.door43.org/obs/jpg/360px/obs-en-10-06.jpg\" alt=\"OBS Image\"><p>त्यसपछि, परमेश्‍वरले मिश्रीहरूका सबै गाईवस्तुहरूमा महामारी निम्त्याउनुभयो र तिनीहरू सबै मरे । तर फारोको हृदय कठोर भयो र उनले इस्राएलीहरूलाई जान दिएनन् ।</p><img src=\"https://cdn.door43.org/obs/jpg/360px/obs-en-10-07.jpg\" alt=\"OBS Image\"><p>अनि परमेश्‍वरले मोशालाई फारोको अगाडि हावामा खरानी फाल्न भन्‍नुभयो । जब उनले त्यसो गरे, मिश्रीहरूका शरीरमा कष्टकर खटिराहरू देखा परे, तर इस्राएलीहरूलाई केही भएन । परमेश्‍वरले फारोको हृदय कठोर तुल्याइदिनुभयो, र फारोले इस्राएलीहरूलाई जान दिएनन् ।</p><img src=\"https://cdn.door43.org/obs/jpg/360px/obs-en-10-08.jpg\" alt=\"OBS Image\"><p>यसो भइसकेपछि परमेश्‍वरले असिना वर्षाउनुभयो जसले मिश्रदेशका धेरैजसो अन्‍नबाली नष्ट पार्‍यो र बाहिर निस्कने जो कोही पनि मारिए । फारोले मोशा र हारूनलाई बोलाए र भने, “मैले पाप गरेको छु । तिमीहरू यहाँबाट जान सक्छौ ।” अनि मोशाले प्रार्थना गरे र आकाशबाट असिना पर्न बन्द भयो ।</p><img src=\"https://cdn.door43.org/obs/jpg/360px/obs-en-10-09.jpg\" alt=\"OBS Image\"><p>तर फारोले फेरि पनि पाप गरे अनि आफ्नो हृदयलाई कठोर तुल्याए । उनले इस्राएलीहरूलाई स्वतन्‍त्र हुन दिएनन् ।</p><img src=\"https://cdn.door43.org/obs/jpg/360px/obs-en-10-10.jpg\" alt=\"OBS Image\"><p>त्यसैले परमेश्‍वरले सलहहरूका हुललाई मिश्रदेशमा पठाई दिनुभयो । यी सलहहरूले असिनाद्वारा बचेका सबै बाली खाइदिए ।</p><img src=\"https://cdn.door43.org/obs/jpg/360px/obs-en-10-11.jpg\" alt=\"OBS Image\"><p>अनि परमेश्‍वरले अन्धकारलाई पठाउनुभयो जुन तीन दिनसम्म रहिरह्यो । त्यो यति अन्धकार थियो कि मिश्रीहरू आफ्ना घर छाेडेर बाहिर निस्किन सक्दैन थिए । तर इस्राएलीहरू बसेको ठाउँमा चाहिँ उज्यालो थियो ।</p><img src=\"https://cdn.door43.org/obs/jpg/360px/obs-en-10-12.jpg\" alt=\"OBS Image\"><p>यी नौ वटा विपत्तिहरू भइसकेतापनि फारोले अझैपनि इस्राएलीहरूलाई मिश्रदेशबाट जान दिएनन् । फारोले परमेश्‍वरको कुरा नसुनेको कारणले अब उहाँले एउटा अन्तिम विपत्ति ल्याउने योजना गर्नुभयो । यस विपत्तिले चाहिँ फारोको मन परिवर्तन गर्‍यो ।</p><p><strong>बाइबलको कथाः प्रस्थान ५–१० बाट</strong></p>",
    "associations": {
      "passage": [
        {
          "start_ref": "02005001",
          "start_ref_usfm": "EXO 5:1",
          "end_ref": "02010029",
          "end_ref_usfm": "EXO 10:29"
        }
      ],
      "resource": []
    }
  }
]