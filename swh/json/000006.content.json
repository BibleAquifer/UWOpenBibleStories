[
  {
    "content_id": 674481,
    "reference_id": 134096,
    "title": "6. Mungu anamjalia Isaka",
    "media_type": "Text",
    "index_reference": "6. mungu anamjalia isaka",
    "language": "swh",
    "content": "<h1>6. Mungu anamjalia Isaka</h1><img src=\"https://cdn.door43.org/obs/jpg/360px/obs-en-06-01.jpg\" alt=\"OBS Image\"><p>Wakati Ibrahimu alipokuwa mzee sana, mtoto wake wa kiume, Isaka alikuwa amekuwa mtu mzima. Ibrahimu alimtuma mmoja wa watumishi wake kwenda katika nchi walioishi ndugu zake na Ibrahimu ili kumtafutia mke kwa ajili ya mtoto wake, Isaka.</p><img src=\"https://cdn.door43.org/obs/jpg/360px/obs-en-06-02.jpg\" alt=\"OBS Image\"><p>Baada ya safari ndefu ya kwenda walikoishi ndugu zake na Ibrahimu, Mungu alimwongoza mtumishi wa Ibrahimu kwa Rebeka. Rebeka alikuwa ni mjukuu wa kaka yake na Ibrahimu.</p><img src=\"https://cdn.door43.org/obs/jpg/360px/obs-en-06-03.jpg\" alt=\"OBS Image\"><p>Rebeka alikubali kuiacha familia yake na kwenda pamoja na yule mtumishi wa Ibrahimu hadi nyumbani kwa Isaka. Na mara baada ya kufika huko, Isaka alimuoa Rebeka.</p><img src=\"https://cdn.door43.org/obs/jpg/360px/obs-en-06-04.jpg\" alt=\"OBS Image\"><p>Baada ya muda mrefu, Ibrahimu alifariki na ahadi zote alizokuwa ameahidiwa na Mungu katika agano zilihamishwa kwa Isaka, mwanae. Mungu alikuwa ameahidi kuwa Ibrahimu atakuwa na uzao mwingi usiohesabika, lakini Rebeka, mkewe Isaka, hakujaliwa kuwa na watoto.</p><img src=\"https://cdn.door43.org/obs/jpg/360px/obs-en-06-05.jpg\" alt=\"OBS Image\"><p>Isaka alimwombea Rebeka. Mungu alimjibu na Rebeka akabeba mimba ya mapacha. Wale watoto wawili walikuwa wakishindana tumboni mwa Rebeka. Rebeka akamwuliza Mungu juu ya hicho kilichokuwa kikitokea tumboni mwake.</p><img src=\"https://cdn.door43.org/obs/jpg/360px/obs-en-06-06.jpg\" alt=\"OBS Image\"><p>Mungu akamwambia Rebeka, &quot; Mataifa mawili yatatokea kutokana na watoto wawili wa kiume walio tumboni mwako. Na kutakuwa na ushindani kati yao, na mtoto mkubwa atamtumikia mdogo.&quot;</p><img src=\"https://cdn.door43.org/obs/jpg/360px/obs-en-06-07.jpg\" alt=\"OBS Image\"><p>Na siku ile walipozaliwa watoto wa Rebeka, mtoto mkubwa alitoka akiwa mwekundu na mwenye nywele nyingi katika mwili wake; walimwita jina lake, Esau. Mtoto mdogo alizaliwa huku akiwa amekishikilia kisigino cha Esau, naye walimwita jina lake, Yakobo.</p><p><em>Simulizi ya Biblia kutoka: Mwanzo 24 :1â€“25:26</em></p>",
    "associations": {
      "passage": [
        {
          "start_ref": "01024001",
          "start_ref_usfm": "GEN 24:1",
          "end_ref": "01025026",
          "end_ref_usfm": "GEN 25:26"
        }
      ],
      "resource": []
    }
  }
]