[
  {
    "content_id": 674488,
    "reference_id": 134103,
    "version": "1.0.0",
    "title": "13. Agano la Mungu na Israeli",
    "media_type": "Text",
    "index_reference": "13. agano la mungu na israeli",
    "language": "swh",
    "content": "<h1>13. Agano la Mungu na Israeli</h1><img src=\"https://cdn.door43.org/obs/jpg/360px/obs-en-13-01.jpg\" alt=\"OBS Image\"><p>Baada ya Mungu kuwaongoza wana wa Israeli kupita bahari nyekundu, aliwaongoza kupitia nyikani hadi mlima ulioitwa Sinai. Mlima huu ndio mlima Musa alikiona kichaka kilichokuwa kikiwaka moto. Watu waliweka mahema yao pembezoni mwa mlima.</p><img src=\"https://cdn.door43.org/obs/jpg/360px/obs-en-13-02.jpg\" alt=\"OBS Image\"><p>Mungu akasema na Musa na wana wa Israeli, &quot;kama mtanitii na kulishika agano langu mtakuwa miliki yangu ya thamani, Makuhani wa Kifalme na taifa takatifu.&quot;</p><img src=\"https://cdn.door43.org/obs/jpg/360px/obs-en-13-03.jpg\" alt=\"OBS Image\"><p>Baada ya siku tatu, watu walipokuwa wamejiandaa kiroho, Mungu alishuka juu ya mlima Sinai kwa ngurumo na radi, moshi na sauti ya mvumo wa tarumbeta. Musa peke yake aliruhusiwa kupanda mlimani.</p><img src=\"https://cdn.door43.org/obs/jpg/360px/obs-en-13-04.jpg\" alt=\"OBS Image\"><p>Kisha Mungu aliwapa Agano akisema, &quot;Mimi ni Yawe, Mungu wako aliyekuokoa kutoka utumwani Misri. Msiabudu miungu mingine.&quot;</p><img src=\"https://cdn.door43.org/obs/jpg/360px/obs-en-13-05.jpg\" alt=\"OBS Image\"><p>&quot;Usijifanyie sanamu ya kuchonga wala usiiabudu, kwa sababu mimi Yawe ni Mungu mwenye wivu. Msilitaje bure jina la Bwana Mungu. Ikumbukeni siku ya sabato na kuitakasa. Kwa maneno mengine, fanya kazi kwa siku sita na siku ya saba ni sabato ya kupumzika kunikumbuka mimi.&quot;</p><img src=\"https://cdn.door43.org/obs/jpg/360px/obs-en-13-06.jpg\" alt=\"OBS Image\"><p>Waheshimu Baba yako na Mama yako, usiue, usizini, usiibe., usiseme uongo, usimtamani mke wa jirani yako, nyumba yake au chochote kilicho chini ya milki yake.</p><img src=\"https://cdn.door43.org/obs/jpg/360px/obs-en-13-07.jpg\" alt=\"OBS Image\"><p>Ndipo Mungu akaandika amri kumi katika mbao mbili za mawe akampa Musa. Vilevile Mungu alitoa sheria na amri nyingi na miongozo ya kufuata. Ikiwa watu watazitii sheria hizo, Mungu aliwaahidi kuwalinda na kuwabariki. Kama hawatamtii, Mungu angewaadhibu.</p><img src=\"https://cdn.door43.org/obs/jpg/360px/obs-en-13-08.jpg\" alt=\"OBS Image\"><p>Mungu aliwapa Waisraeli maelekezo ya kina ya namna hema alivyota liwe. liliitwa hema la kukutania, na lilikuwa na vyumba viwili vilivyogawanywa kwa pazia kubwa. Kuhani Mkuu peke yake aliruhusiwa kuingia kwenye chumba nyuma ya pazia. Kwa sababu Mungu aliishi humo.</p><img src=\"https://cdn.door43.org/obs/jpg/360px/obs-en-13-09.jpg\" alt=\"OBS Image\"><p>Kila ambaye hakuzitii sheria za Mungu, alipaswa kuleta mnyama kwenye madhabahu mbele ya hema ya kukutania kama dhabihu kwa Mungu. Kuhani alimchinja huyo mnyama na kumteketeza juu ya madhabahu. Damu ya mnyama huyo ilikuwa dhabihu ya kufunika dhambi za mtu na kuwa safi machoni pa Mungu. Mungu alimchagua Haruni ndugu yake na Musa na uzao wa Haruni kuwa Makuhani.</p><img src=\"https://cdn.door43.org/obs/jpg/360px/obs-en-13-10.jpg\" alt=\"OBS Image\"><p>Watu walikubali kutii sheria ambazo Mungu aliwapa, kumwabudu Mungu pekee na kuwa watu wake maalumu. Lakini muda mfupi baada ya kuahidi kumtii Mungu, walimwasi vibaya sana.</p><img src=\"https://cdn.door43.org/obs/jpg/360px/obs-en-13-11.jpg\" alt=\"OBS Image\"><p>Kwa siku nyingi, Musa alikuwa juu ya mlima Sinai akizungumza na Mungu. Watu walichoka kumsubiri alipokawia kurudi. Kwa hiyo walimletea Haruni dhahabu na kumtaka awatengenezee sanamu kwa ajili yao!</p><img src=\"https://cdn.door43.org/obs/jpg/360px/obs-en-13-12.jpg\" alt=\"OBS Image\"><p>Haruni alitengeneza sanamu ya dhahabu kwa sura ya ndama. Watu walianza kuiabudu sanamu ya dhahabu nyikani na kutoa dhabihu juu yake. Mungu aliwakasirikia Kwa sababu ya dhambi yao na kupanga kuwaangamiza. Bali Musa aliwaombea, na Mungu akasikiliza maombi yake na kutokuwaangamiza.</p><img src=\"https://cdn.door43.org/obs/jpg/360px/obs-en-13-13.jpg\" alt=\"OBS Image\"><p>Musa aliposhuka mlimani na kuiona hiyo sanamu alikasirika sana akazivunja hizo mbao za mawe zilizoandikwa amri kumi za Mungu.</p><img src=\"https://cdn.door43.org/obs/jpg/360px/obs-en-13-14.jpg\" alt=\"OBS Image\"><p>Musa aliisagasaga sanamu na kuwa unga na kuutupa huo unga katika maji na watu kunywa hayo maji . Mungu alituma pigo kwa watu na wengi wao walikufa.</p><img src=\"https://cdn.door43.org/obs/jpg/360px/obs-en-13-15.jpg\" alt=\"OBS Image\"><p>Musa alitengeneza mbao mpya za mawe za amri kumi za Mungu sawa na zile za kwanza zilizovunjika. Kisha alipanda tena mlimani na kuomba kwamba awasamehe hao watu. Musa alishuka mlimani na hizo mbao mpya za mawe zilizoandikwa amri kumi za Mungu. Kisha Mungu aliwaongoza Waisraeli kutoka mlima Sinai kuelekea nchi ya ahadi.</p><p><em>Simulizi ya Biblia: Kutoka 19â€“34</em></p>",
    "associations": {
      "passage": [
        {
          "start_ref": "02019001",
          "start_ref_usfm": "EXO 19:1",
          "end_ref": "02034035",
          "end_ref_usfm": "EXO 34:35"
        }
      ],
      "resource": []
    }
  }
]