[
  {
    "content_id": 674521,
    "reference_id": 134136,
    "version": "1.0.0",
    "title": "46. Paulo Anakuwa Mkristo",
    "media_type": "Text",
    "index_reference": "46. paulo anakuwa mkristo",
    "language": "swh",
    "content": "<h1>46. Paulo Anakuwa Mkristo</h1><img src=\"https://cdn.door43.org/obs/jpg/360px/obs-en-46-01.jpg\" alt=\"OBS Image\"><p>Kijana Sauli ndiye alitunza nguo za wanaume waliomuua Stefano. Yeye hakuwa mfuasi wa Yesu. Kazi yake ilikuwa kuwatesa wakristo. Alizungukia kila kaya mjini Yerusalemu akiwakamata watu wa jinsia zote waliomwamini Yesu na kuwaweka gerezani. Mkuu wa makuhani alimpa kibali kwenda Dameski kuwakamata wafuasi wa Yesu na kuwaleta Yerusalemu.</p><img src=\"https://cdn.door43.org/obs/jpg/360px/obs-en-46-02.jpg\" alt=\"OBS Image\"><p>Sauli alipokuwa akienda Damesiki, nuru kuu kutoka mbinguni ilimwangaza pande zote na akaanguka chini. Sauli alisikia mtu akisema, &quot;Sauli! Sauli! Kwa nini unaniudhi?&quot; Sauli alimuuliza&quot; Wewe ni nani Bwana?&quot; Jibu la Yesu lilikuwa, &quot;Mimi ni Yesu unayeniudhi.&quot;</p><img src=\"https://cdn.door43.org/obs/jpg/360px/obs-en-46-03.jpg\" alt=\"OBS Image\"><p>Sauli alipoamuka, hakuweza kuona. Waliokuwa pamoja naye ilibidi wampeleke Dameski. Alikaa siku tatu bila kula wala kunywa.</p><img src=\"https://cdn.door43.org/obs/jpg/360px/obs-en-46-04.jpg\" alt=\"OBS Image\"><p>Huko Dameski alikuwapo mwanafunzi wa Yesu aliyeitwa Anania. Mungu alimwagiza, &quot;Nenda katika nyumba ambamo anaishi Sauli. Weka mikono juu yake ili apate kuona tena.&quot; Bali Anania akajibu, &quot;Bwana nimesikia jinsi mtu huyu anavyowaudhi wafuasi wa wako. &quot;Mungu akamwambia, Nenda! Nimemchagua alitangaze Jina langu kwa Wayahudi na kwa watu kutoka Mataifa mengine. Naye atateseka sana kwa ajili ya jina langu.&quot;</p><img src=\"https://cdn.door43.org/obs/jpg/360px/obs-en-46-05.jpg\" alt=\"OBS Image\"><p>Ndipo Anania alikaenda kwa Sauli, akamwekea mikono, akasema, &quot;Yesu uliyekutana naye njiani wakati unakuja hapa, amenituma kwako ili upate kuona tena na ujazwe na Roho Mtakatifu&quot;. Mara akaweza kuona tena. Kisha Anania akambatiza, akala chakula na nguvu zake zikamrudia.</p><img src=\"https://cdn.door43.org/obs/jpg/360px/obs-en-46-06.jpg\" alt=\"OBS Image\"><p>Mara hiyo, Sauli alianza kuhubiri Wayahudi katika Dameski akisema, &quot;Yesu ni Mwana wa Mungu&quot;. Wayahudi walishangaa kuona mtu aliyekuwa akijitahidi kuwaangamiza wakristo amegeuka kuwa mfuasi wa Yesu! Sauli alibainisha kuwa Yesu ndiye Masihi.</p><img src=\"https://cdn.door43.org/obs/jpg/360px/obs-en-46-07.jpg\" alt=\"OBS Image\"><p>Siku nyingi baadaye, Wayahudi walipanga kumuua Sauli. Waliwatuma watu kumfuatilia katika malango ya miji kwa lengo la kumwangamiza. Lakini Sauli aligundua mpango huo, na rafiki zake walimsaidia kutoroka. Usiku mmoja aliteremshwa akiwa ndani ya kikapu ukutani, akishatoroka kutoka Dameski aliendelea tu kuhubiri habari za Yesu.</p><img src=\"https://cdn.door43.org/obs/jpg/360px/obs-en-46-08.jpg\" alt=\"OBS Image\"><p>Sauli alitembelea Yerusalemu, lakini wanafunzi wa Yesu walimhofu. Kisha muumuni aliyeitwa Barinaba alimpeleka kwa mitume kuwaeleza jinsi alivyo hubiri kwa ujasiri habari njema huko Dameski. Taarifa hiyo ilisababisha mitume wamkubali Sauli.</p><img src=\"https://cdn.door43.org/obs/jpg/360px/obs-en-46-09.jpg\" alt=\"OBS Image\"><p>Baadhi ya waumini waliokimbia mateso huko Yerusalemu na kwenda mbali huko Antiokia, walizidi kuhubiri kuhusu Yesu. Wenyeji wengi wa Antiokia hawakuwa Wayahudi, hicho ndicho kipindi ambacho watu wa mataifa kwa mara ya kwanza waliipokea imani. Barinaba na Sauli walikwenda huko kuwafundisha hao waumini wachanga zaidi kuhusu Yesu na kulikomaza kanisa. Kwa mara ya kwanza wafuasi wa Yesu waliitwa Wakristo hapo Antiokia.</p><img src=\"https://cdn.door43.org/obs/jpg/360px/obs-en-46-10.jpg\" alt=\"OBS Image\"><p>Hapo Antiokia, siku moja wakristo walipo kuwa katika maombi ya kufunga, Roho Mtakatifu aliwaambia nitengeeni Sauli na Barinaba wafanye kazi niliyo waitia. Hivyo kanisa liliwaombea na kuwawekea mikono, kisha wakawatuma waende maeneo mengine mengi kuhubiri habari njema za Yesu. Barinaba na Sauli walifundisha makundi ya watu wa matifa mbalimbali, watu wengi wakamwamini Yesu.</p><p><em>Simulizi ya Biblia Kutoka: Matendo ya Mitume 8:3; 9:1–31; 11:19–26;13:1–3</em></p>",
    "associations": {
      "passage": [
        {
          "start_ref": "44011019",
          "start_ref_usfm": "ACT 11:19",
          "end_ref": "44011026",
          "end_ref_usfm": "ACT 11:26"
        },
        {
          "start_ref": "44013001",
          "start_ref_usfm": "ACT 13:1",
          "end_ref": "44014028",
          "end_ref_usfm": "ACT 14:28"
        },
        {
          "start_ref": "44008001",
          "start_ref_usfm": "ACT 8:1",
          "end_ref": "44008003",
          "end_ref_usfm": "ACT 8:3"
        },
        {
          "start_ref": "44009001",
          "start_ref_usfm": "ACT 9:1",
          "end_ref": "44009031",
          "end_ref_usfm": "ACT 9:31"
        }
      ],
      "resource": []
    }
  }
]