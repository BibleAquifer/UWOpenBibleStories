# Open Bible Stories (unfoldingWord)

## License Information

**Open Bible Stories (unfoldingWord)** is based on and adapted from: _unfoldingWord® Open Bible Stories_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 36. Kubadilika Sura (id: 674511)

36\. Kubadilika Sura
====================

![OBS Image](https://cdn.door43.org/obs/jpg/360px/obs-en-36-01.jpg)

Siku moja, Yesu aliwachukua wanafunzi wake watatu Yakobo, Petro na Yohana. ( Mwanafunzi aitwae Yohana sio yule aliyembatiza Yesu.) Walipanda juu ya mlima mrefu kuomba pekeyao.

![OBS Image](https://cdn.door43.org/obs/jpg/360px/obs-en-36-02.jpg)

Yesu akiwa anaomba uso wake ulibadilika na kung'aa kama jua na mavazi yake yakawa meupe kama mwanga, yalikua meupe sana zaidi awezavyo mtu duniani kuyafanya yang'ae.

![OBS Image](https://cdn.door43.org/obs/jpg/360px/obs-en-36-03.jpg)

Ndipo Musa na nabii Eliya wakawatokea. Watu hawa waliishi duniani miaka mingi kabla. Waliongea na Yesu juu ya kifo chake ambacho kitatokea Yerusalemu siku chache baadae.

![OBS Image](https://cdn.door43.org/obs/jpg/360px/obs-en-36-04.jpg)

Wakati Musa na Eliya wanaongea na Yesu, Petro akamwambia Yesu, "Ni vizuri sisi kuwa hapa, hivyo naomba tutengeneze nyumba tatu moja ya kwako, nyingine ya Eliya na nyingine ya Musa". Lakini Petro hakujua alinenalo.

![OBS Image](https://cdn.door43.org/obs/jpg/360px/obs-en-36-05.jpg)

Wakati Petro anaongea wingu jeupe lilishuka na kuwazunguka na sauti ikatoka katika lile wingu ikisema " Huyu ni Mwanagu nimpendaye. Ninayependezwa naye msikilizeni yeye".Wale wanafunzi watatu waliogopa na kuanguka chini.

![OBS Image](https://cdn.door43.org/obs/jpg/360px/obs-en-36-06.jpg)

Ndipo Yesu akawagusa na kuwaambia "Msiogope inukeni". walipotazama pembeni ni Yesu pekee ndiye aliyebaki pale.

![OBS Image](https://cdn.door43.org/obs/jpg/360px/obs-en-36-07.jpg)

Yesu pamoja na wanafunzi wake watatu wakashuka kutoka mlimani. Yesu akawaambia "Msimwambie mtu yeyote yale yaliyotokea, siku chache baadae nitakufa kisha nitakua hai tena. Baada ya hapo mtawaambia watu."

*Simulizi ya Biblia kutoka: Mathayo 17: 1–9; Marko 9:2–8; Luka 9:28–36*

* **Associated Passages:** LUK 9:28–LUK 9:36; MRK 9:2–MRK 9:8; MAT 17:1–MAT 17:9

