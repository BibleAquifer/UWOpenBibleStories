# Open Bible Stories (unfoldingWord)

## License Information

**Open Bible Stories (unfoldingWord)** is based on and adapted from: _unfoldingWord® Open Bible Stories_, [unfoldingWord](https://unfoldingword.org/utw), 2022, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 25. Shetani Anamjaribu Yesu (id: 674500)

25\. Shetani Anamjaribu Yesu
============================

![OBS Image](https://cdn.door43.org/obs/jpg/360px/obs-en-25-01.jpg)

Mara tu Yesu alipokwisha kubatizwa, Roho Mtakatifu alimwongoza Yesu nyikani, huko alifunga siku arobaini mchana na usiku. kisha Shetani alifika kumjaribu Yesu ili atende dhambi.

![OBS Image](https://cdn.door43.org/obs/jpg/360px/obs-en-25-02.jpg)

Shetani alimjaribu Yesu akisema; "Kama wewe ni mwana wa Mungu yaamuru mawe haya yawe mikate upate kula".

![OBS Image](https://cdn.door43.org/obs/jpg/360px/obs-en-25-03.jpg)

Yesu akajibu; "Imeandikwa katika neno la Mungu, watu hawahitaji mkate pekee ili wapate kuishi, bali wanahitaji kila neno linalosemwa na Mungu".

![OBS Image](https://cdn.door43.org/obs/jpg/360px/obs-en-25-04.jpg)

Kisha Shetani alimchukua Yesu mpaka juu ya mnara wa hekalu na kumwambia; "Kama wewe ni Mwana wa Mungu jirushe mwenyewe chini, kwa vile imeandikwa, Mungu atakuagizia malaika wake wakuchukue ili usijigonge mguu wako katika jiwe".

![OBS Image](https://cdn.door43.org/obs/jpg/360px/obs-en-25-05.jpg)

Lakini Yesu alimjibu Shetani kwa kunukuu Maandiko akisema; " Katika neno la Mungu, anaagiza watu wake, usimjaribu Bwana Mungu wako".

![OBS Image](https://cdn.door43.org/obs/jpg/360px/obs-en-25-06.jpg)

Kisha Shetani alimwonyesha Yesu falme zote za ulimwengu na fahari zake zote na akasema; "Nitakupa hivi vyote iwapo utanisujudia na kuniabudu mimi".

![OBS Image](https://cdn.door43.org/obs/jpg/360px/obs-en-25-07.jpg)

Yesu akajibu; ondoka kwangu Shetani! Katika neno la Mungu ameagiza, "Mwabudu Bwana Mungu wako na kumtumikia Yeye peke yake".

![OBS Image](https://cdn.door43.org/obs/jpg/360px/obs-en-25-08.jpg)

Yesu hakujitia chini ya majaribu ya Shetani, hivyo Shetani aliondoka akamwacha. kisha malaika walikuja na kumhudumia Yesu.

*Simulizi ya Biblia Kutoka: Mathayo 4:1–11;*

*Marko 1:12–13; Luka 4:1–13*

* **Associated Passages:** LUK 4:1–LUK 4:13; MAT 4:1–MAT 4:11; MRK 1:12–MRK 1:13

